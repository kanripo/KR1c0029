# -*- mode: mandoku-view; -*-
#+TITLE: 詩傳旁通
#+DATE: 2015-08-24 22:05:22.707080
#+PROPERTY: ID KR1c0029
#+PROPERTY: BASEEDITION WYG    
#+PROPERTY: JUAN 卷三
<pb:KR1c0029_WYG_003-1a>¶
欽定四庫全書¶
　詩傳旁通卷三　　　　　　元　梁益　撰¶
　　國風¶
　　　衛¶
衛¶
　衛者衛䕶曰曹曰衛以其在畿域之内而分曹遮衛¶
　左馮翊右扶風之義也(馮音/慿)三國以淇為分鄘云送¶
　我乎淇衛云送子渉淇弼云亦流于淇此以淇為分¶
<pb:KR1c0029_WYG_003-1b>¶
　界也衛本古觀國夏后啟之庶子太康之弟兄弟五¶
　人俱封于衛是為五觀夏衰滅焉又有一衛國郡國¶
　志云東郡衛國公姚姓舜之後也有河牧城見於桑¶
　欽水經乃今之鎮州靈壽縣西北云觀去聲¶
　　　淇奥¶
武公入相¶
　嚴坦叔(粲/)曰䟽言淇奥之詩或幽或平未可知也歐¶
　陽補圖屬之平王今定為幽王衛武享國五十有五¶
<pb:KR1c0029_WYG_003-2a>¶
　前為宣後為平何以知淇奥之中為幽也葢淇奥美¶
　武公之入相其入者相幽也武公既入作賔之初筵¶
　入為卿士之時幽王時也武公之相于幽至平而進¶
　為公孔氏謂幽王之時武公巳為卿士是也¶
僴　(鑢鐋/)¶
　范處義詩補傳曰荀卿云陋者俄且僴釋之者引說¶
　文曰晉魏之間謂猛為僴所以僴為威嚴之貌恂栗¶
　之恂音去聲戰懼意見荘子¶
<pb:KR1c0029_WYG_003-2b>¶
　鑢力庶切錯也錯者磨物之噐也鐋湯之去聲¶
淇園之竹¶
　史記河渠書漢武帝元光三年河决瓠子後二十餘¶
　嵗天子既封禪廵祭山川自臨决河沈白馬玉璧于¶
　河令羣臣從官自将軍以下皆負薪窴(填/)决河是時¶
　東郡薪柴少而下淇園之竹以為楗楗者樹之水中¶
　稍下竹及土木音其勉切¶
重較¶
<pb:KR1c0029_WYG_003-3a>¶
　孔頴逹正義曰周禮輿人註云較(角/音)兩輢(倚意/二音)上出¶
　式者則較謂車之兩旁今謂之平較但周禮無重較¶
　單較之文范處義詩補傳曰較髙五尺五寸式髙三¶
　尺五寸較既出于式上故謂之重較¶
張弛¶
　禮記雜記記孔子之言曰一張一弛文武之道鄭氏¶
　註張弛以弓弩喻人也弓弩乆張之則絶其力乆弛¶
　則失其體¶
<pb:KR1c0029_WYG_003-3b>¶
懿戒¶
　國語楚左史倚相曰昔衛武公年數九十五矣猶箴¶
　儆于國於是乎作懿戒以自儆韋昭註云懿詩篇名¶
　讀之曰抑即今大雅抑詩也¶
　　　考槃¶
盆缶節歌¶
　荘子妻死箕踞鼓盆惠子曰鼓盆而歌不已甚乎(荘/子)¶
　趙王為秦王鼓瑟秦王為趙王擊缶(史/記)李斯傳擊瓮¶
<pb:KR1c0029_WYG_003-4a>¶
　叩缻彈箏摶髀歌呼嗚嗚(史/記)楊惲傳酒後耳熱仰天¶
　拊缶而呼烏烏(漢/書)缻甫有切與缶同秦人好擊缶以¶
　節歌為樂其俗如此¶
　　　碩人¶
邢¶
　邢姫姓侯爵周公之後春秋圖以為有姓無爵非也¶
　僖公元年齊桓公遷邢于夷儀後為衛所滅邢治龍¶
　岡夷儀城内西南隅小城也秦為信城王莽為襄國¶
<pb:KR1c0029_WYG_003-4b>¶
　隋為邢州今為順德路臣瓉曰夷儀城在襄國西百¶
　里應劭曰邢侯自襄國徙此謂之邢丘¶
譚　(郯/)¶
　譚之字亦作□嬴姓子爵魯荘公十年齊桓公滅之¶
　今齊之歴城唐武德中為譚州東南十里有故城杜¶
　預云濟南之東平陸西南有古譚城字又作□與郯¶
　異¶
　郯子爵嬴姓秦為郯郡漢東海郯縣唐入下邳沂沐¶
<pb:KR1c0029_WYG_003-5a>¶
　(音/述)二水間周十餘里有郯子廟其地在齊莒之間宋¶
　淮陽軍治有古郯城¶
玉藻¶
　路寝公羊傳曰路寢者何正寢也天子諸侯皆有三¶
　寢一曰髙寢二曰路寢三曰小寢¶
　小寢禮記玉藻註小寢燕寢也釋服服𤣥端¶
河水北流入海¶
　河海皆見周頌¶
<pb:KR1c0029_WYG_003-5b>¶
　　　氓¶
頓丘¶
　爾雅釋丘一成為頓丘謂一頓而成也成者重也頓¶
　丘以丘名縣在朝歌紂都之東漢地理志頓丘縣在¶
　東郡羅長源路史曰頓丘古觀國地夏同姓熈寧省¶
　入清豐縣¶
童容¶
　童容婦人車飾孔頴逹曰以帷幛車之兩旁如裳以¶
<pb:KR1c0029_WYG_003-6a>¶
　為容飾　巾車註謂之裳幃或曰幢容¶
體¶
　體兆卦之體金縢書云曰體王其罔害周禮占人凢¶
　卜君占體大夫占色史占墨卜人占坼以此氓詩觀¶
　之固不拘其說¶
思終思復¶
　左襄二十五年衛太叔文子曰君子之行(下孟/切)思其¶
　終也思其復也¶
<pb:KR1c0029_WYG_003-6b>¶
　　　竹竿¶
泉源¶
　泉水即衛州共城之百泉淇水出相州林慮(閭/)縣東¶
　流泉水自西北來注之¶
粲然皆笑¶
　糓梁傳軍人粲然皆笑粲明也笑而露其齒白也選¶
　詩粲然啟玉齒¶
　　　芄蘭¶
<pb:KR1c0029_WYG_003-7a>¶
韘(即朱極三/)¶
　韘决拾之决也夏官繕人作抉决者包右拇指以¶
　鈎弦拾則韝左臂以防絆弦以其遂弦故亦名¶
　遂¶
朱極三¶
　儀禮大射儀曰公就物小射正奉决拾以笥大射正¶
　執弓皆以從於物小射正坐奠笥於物南遂拂以巾¶
　取决興贊設决朱極三鄭康成曰韘之言沓所以彄¶
<pb:KR1c0029_WYG_003-7b>¶
　沓手指孔頴逹曰極猶放弦也以沓指放弦令不挈¶
　也(挈音/契)以朱韋為之三者食指將指無名指小指短¶
　不用凡皮生曰革熟曰韋此朱極三即俗所謂皮包¶
　指(將子亮切/中指也)¶
　　　河廣¶
衞宋¶
　衛都朝歌在河北宋都睢陽在河南¶
　　　伯兮¶
<pb:KR1c0029_WYG_003-8a>¶
女為恱已容¶
　史記豫讓曰士為知己者死女為恱己者容今智伯¶
　知我必為報讐而死則吾魂魄不愧矣¶
　　　王¶
　唐啖助春秋傳曰幽厲雖衰雅未為風平王之初人¶
　習餘化及化變風移陵遲乆矣¶
　胡文定公春秋傳曰孟子曰王者之迹熄而詩亡詩¶
　亡然後春秋作何也自黍離降為國風天下無復有¶
<pb:KR1c0029_WYG_003-8b>¶
　雅而王者之詩亡矣¶
　孔氏曰平王東遷政遂微弱化之所被纔及郊圻詩¶
　作後于衛頃公地狹於千里故次之於衛也尊之猶¶
　稱王在風則卑矣(頃公/音傾)¶
宗周¶
　鄭氏詩譜曰始武王作邑於鎬京謂之宗周是為西¶
　都成王在豐欲宅洛邑使召公先相宅既成謂之王¶
　城今河南是召公既相宅周公往營成周今洛陽是¶
<pb:KR1c0029_WYG_003-9a>¶
　成王居洛邑遷殷頑民於成周復還歸處西都李氏¶
　迂仲曰成王營東都王城則遷九鼎成周則居頑民¶
　焉謹按宗周之地即西都也自周平王東遷于洛之¶
　後豐鎬岐雍西都畿内八百里之地皆為秦人有而¶
　謂之秦矣¶
戯¶
　戯地名亦水名在驪山之北今新豐有戯亭幽王死¶
　焉郡國圖志昭應東北三十里有古戯亭武王克商¶
<pb:KR1c0029_WYG_003-9b>¶
　命吕佗伐戯戯在紂都畿内章邯入闗至戯亦此地¶
　戯音許宜切左傳襄公九年之戯乃鄭地¶
　　　黍離¶
彼¶
　毛傳彼彼宗廟宫室黍離離稷之苗箕子過故殷墟¶
　作麥秀之歌麥秀漸漸兮禾黍油油與黍離之詩意¶
　同漸音杉¶
　　　君子陽陽¶
<pb:KR1c0029_WYG_003-10a>¶
房敖¶
　房毛傳國君有房中之樂鄭箋欲使我從之於房中¶
　俱在樂官也朱子語録由房只是人出入處古人屋¶
　於房處前有壁後無壁所以通内　敖舞位鄭箋欲¶
　使我從之於燕舞之位亦俱在樂官也¶
　　　揚之水¶
申¶
　伯爵初為侯平王母申姜國楚靈王遷之今信陽¶
<pb:KR1c0029_WYG_003-10b>¶
　之方城内也方城山名漢平氏縣魏義陽軍劉宋立¶
　司州宋安郡梁曰北司州改郢州周為申州隋為義¶
　州唐為申州宋曰義陽改信陽軍國朝為信陽州淮¶
　水所出¶
甫即吕也　(吕/)¶
　孔頴逹書正義記傳引吕刑多為甫刑詩大雅崧¶
　髙為宣王時詩云生甫及申王風揚之水為平王¶
　時詩云不與我戍甫明子孫改封為甫侯穆王時¶
<pb:KR1c0029_WYG_003-11a>¶
　未有甫名而稱為甫刑者後人以子孫國號名之也¶
　宣王以後改吕為甫而鄭語史伯云申吕雖衰齊許¶
　猶存乃幽王時言仍得稱吕者因申吕之文吕即甫¶
　也¶
　吕姓侯爵伯夷之封也舜紀云伯夷次禹能禮于神¶
　爰封之吕杜預云在南陽宛縣西宛於後周併入南¶
　陽南陽本隷鄧而今之鄧乃隷南陽博物志曲海城¶
　有東吕鄉東吕里太公望所出也寰宇記宻之莒縣¶
<pb:KR1c0029_WYG_003-11b>¶
　東百六十里漢曲海城太公出於東吕吕莒也霍邑¶
　亦曰吕唐武德中為吕州十七年廢乃彘邑也晉獻¶
　公十九年㑹虞師伐虢滅下陽虢公醜奔衛晉侯命¶
　瑖父吕甥邑于虢此河東之吕也圖經以新蔡為古¶
　吕國後來之吕近於申在周亦曰甫字亦作郙¶
許¶
　姜姓國太岳之𦙍也齊許申吕皆四岳之後春秋許¶
　男地即今許州¶
<pb:KR1c0029_WYG_003-12a>¶
董澤之蒲¶
　左宣十二年晉厨武子曰董澤之蒲可勝既乎厨武¶
　子晉大夫魏錡董澤晉之澤名其地多蒲栁可為箭¶
　蒲栁一名楊栁¶
不共戴天¶
　曲禮註父者子之天殺巳之天與共戴天非孝子也¶
　行求殺之乃止故父母之讐不與共戴天¶
　　　中谷有蓷¶
<pb:KR1c0029_WYG_003-12b>¶
益母草¶
　蓷一名益母一名茺蔚爾雅萑蓷萑音追䟽釋曰萑¶
　一名蓷郭璞註曰今茺蔚也茺音充蔚音尉葉似荏¶
　方莖白華華生節間全似杜天麻而不生横枝天麻¶
　則方莖紫華子黒色細長三稜一名蔚臭劉歆云萑¶
　臭穢一名益母故昔者曽子見益母而悲也荏似紫¶
　蘇而髙大音稔¶
脯脩¶
<pb:KR1c0029_WYG_003-13a>¶
　如脯之謂脩脩乾肉脯也¶
　　　葛藟¶
不有寡君¶
　有謂有心服事不有謂無心服事左傳昭公三年晉¶
　韓宣子(韓/起)使叔向對宋子皮(罕/虎)曰君若辱有寡君在¶
　楚何害修宋盟也君苟思盟寡君乃知免於戾矣君¶
　若不有寡君雖朝夕辱於敝邑寡君猜焉君實有心¶
　何辱命焉君其往也苟有寡君在楚猶在晉也¶
<pb:KR1c0029_WYG_003-13b>¶
漘¶
　夷上洒下曰漘孫炎云平上陗下也郭璞云厓上平¶
　坦而下水深者為漘洒取猥切音璀峻貌¶
　　　采葛¶
荻¶
　爾雅釋草曰蕭荻李廵云荻一名蕭陸璣以為荻蒿¶
　或以為牛尾蒿陸農師曰蕭可以祭故其字从肅亦¶
　秋風之過蕭意氣肅然故蕭一名荻而其字从肅也¶
<pb:KR1c0029_WYG_003-14a>¶
　蕭可以緯顔延年靖節徴士誄云灌畦鬻蔬為供魚¶
　菽之祭織絇緯蕭以充糧粒之費陸璣字元恪吳人¶
　陸佃字農師山隂人¶
　　　鄭¶
　鄭之名三桓公采地於咸林葢未為國其地在華隂¶
　鄭縣今鄭縣西北三里有古鄭城武公徒河南併虢¶
　鄫十邑居之故荘公云吾先君新邑於此是為新鄭¶
　在今鄭州耆舊傳云桓公死於犬戎其民南奔漢中¶
<pb:KR1c0029_WYG_003-14b>¶
　是為南鄭今興元府路¶
　　　緇衣¶
好賢如緇衣　(孔叢子/)¶
　禮記子曰好賢如緇衣惡惡如巷伯則爵不瀆而民¶
　作愿刑不試而民咸服鄭氏註曰緇衣巷伯皆詩篇¶
　名也緇衣首章曰緇衣之宜兮敝予又改為兮適子¶
　之舘兮還予授子之粲兮言此衣(於既/切)緇衣者賢者¶
　也宜長為國君其衣敝我願改制授之以新衣是其¶
<pb:KR1c0029_WYG_003-15a>¶
　好賢欲其貴之甚也¶
　孔叢子孔子曰於緇衣見好賢之至(至朱傳/作實)¶
　　　叔于田¶
共叔叚¶
　左隱元年鄭武公娶于申曰武姜生荘公及共叔叚¶
　及荘公即位請京使居之謂之京城太叔太叔将襲¶
　鄭公命子封(公子/吕)帥車二百乘以伐京京叛太叔叚¶
　叚入于鄢公伐諸鄢太叔出奔共(鄢音偃/共音恭)¶
<pb:KR1c0029_WYG_003-15b>¶
　　　大叔于田¶
火焚而射¶
　火火田也爾雅火田為狩王制昆蟲未蟄不以火田¶
　周禮仲春蒐田用火弊火田者焚除萊草而田獵也¶
　弊者止也皆殺而火止故曰火弊¶
上駟¶
　史記齊田忌與諸公子馳射不勝孫臏曰以君下駟¶
　與彼上駟取君上駟與彼中駟取君中駟與彼下駟¶
<pb:KR1c0029_WYG_003-16a>¶
　既馳三輩忌一不勝而再勝乃得千金見齊世家¶
舎㧞覆彇¶
　㧞矢末也所謂括也字亦作筈箭本受弦處也孔氏¶
　曰以鏃為首故括為末舎㧞放箭也音䟦彇與蕭□¶
　字同弓之梢末所謂弭也葢弓弭頭也曲禮左手執¶
　簫䟽者云弓頭梢剡差斜似簫故名曰簫又謂之弰¶
　(師交/切)剡鋭利也禮云圭剡上謂削之令上鋭也¶
掤冰¶
<pb:KR1c0029_WYG_003-16b>¶
　左昭十三年魯司鐸射懷錦奉壺飲冰射音亦司鐸¶
　官之名冰與掤同箭筩也可以取水飲又昭二十七¶
　年晉范獻子曰豈其伐人而説(脫/)甲執冰以游箭筩¶
　今謂之箶簏簏亦作簶¶
　　　清人¶
髙克¶
　左傳鄭人為之賦清人清邑在滎陽中牟西¶
鄭棄其師¶
<pb:KR1c0029_WYG_003-17a>¶
　春秋閔公二年鄭棄其師公羊傳鄭棄其師者何惡¶
　其将也鄭伯惡髙克使之将逐而不納棄師之道也¶
　榖梁傳鄭棄其師惡其長也兼不反其衆則是棄其¶
　師也¶
　　　羔裘¶
君用純物¶
　君之衣用純色之物臣下之者下一等也如今之畨¶
　披襖之類人君純用銀䑕人臣必雜以貂䑕不敢用¶
<pb:KR1c0029_WYG_003-17b>¶
　一色也¶
　　　遵大路¶
攬子袪¶
　宋玉登徒子好色賦曰臣少曽逺遊從容鄭衛溱洧¶
　之間是時向春之末迎夏之陽倉庚喈喈羣女出桑¶
　此郊之姝華色含光體美容冶不待飾装臣觀其麗¶
　因稱詩曰遵大路兮攬子袪贈以芳華辭甚妙李善¶
　文選註曰稱此詩者此本鄭詩故稱之以感動¶
<pb:KR1c0029_WYG_003-18a>¶
　　　女曰鷄鳴¶
明星¶
　爾雅釋星明星謂之啟明郭景純註太白星也晨見¶
　東方為啟明昏見西方為太白启與啟同太白一名¶
　長庚餘見大東¶
弓繳加鳬鴈¶
　史記楚世家曰楚人有好以弱弓微繳加歸鴈之上¶
　者頃襄王聞之召而問之對曰小人之好射鶀鴈羅¶
<pb:KR1c0029_WYG_003-18b>¶
　鸗小矢之發也何足以為大王道也且稱楚之大因¶
　大王之賢所弋非直此也好音耗繳音灼頃音傾鶀¶
　音其小鴈也鸗音龍小鳥名直猶但也歸鴈非謂北¶
　歸之鴈¶
鴈宜麥之屬¶
　禮記内則牛宜稌羊宜黍豕宜稷犬宜梁鴈宜麥魚¶
　宜苽稌秔稻也稌音杜秔音庚黍秫粟也秫音術稷¶
　穄粟也穄音祭梁似粟而大五穀之長也苽茭苗米¶
<pb:KR1c0029_WYG_003-19a>¶
　也苽音孤¶
珩璜琚瑀¶
　毛傳雜佩者珩璜琚瑀衝牙之類珩音衡璜音黄亦¶
　音横琚音居瑀音禹瑀石次玉製為大珠¶
觽燧箴管¶
　内則子事父母左右佩用左佩紛帨刀礪小觽金燧¶
　右佩玦捍管遰大觽木燧婦事舅姑左佩紛帨刀礪¶
　小觽金燧右佩箴管線纊鄭氏註曰紛帨拭物之巾¶
<pb:KR1c0029_WYG_003-19b>¶
　也今齊人有言紛者刀礪小刀及礪礱也小觽解小¶
　結也觽貌如錐以象骨為之金燧可取火於日捍猶¶
　拾也言可以捍絃也管筆彄也遰刀鞸也木燧鑚火¶
　也箴管箴在管中也帨音税礪音厲觽許規切燧音¶
　遂玦音决捍音汗遰音逝箴與針同纊音曠彄苦候¶
　切彄呇也鞸音畢¶
　　　褰裳¶
溱洧¶
<pb:KR1c0029_WYG_003-20a>¶
　溱水一名潧水一名澮水出滎陽澮城西北鷄絡塢¶
　下東南入府　洧水出滎陽宻縣西馬嶺山宻今𨽻¶
　河南其水東南有溱水入焉又過新鄭有黄水入焉¶
　又東南至長平入頴水長平今為陳州西華縣西漢¶
　地理志亦云洧川出頴州陽城山東南至長平入頴¶
　今汴梁之洧川縣地近鄭州¶
　　　丰¶
褧禪¶
<pb:KR1c0029_WYG_003-20b>¶
　記玉藻曰禪為絅帛為褶註曰絅有衣裳而無裏褶¶
　裌也有表裏而無著褧與絅同禪音丹褶音牒裌音¶
　夾著音貯著者袍中之絮所謂枲著¶
　　　東門之墠¶
陂阪(除地町町/)　(栗/)¶
　爾雅釋地陂者阪陂音坡與坡同郭景純曰坡陀不平¶
　除地町町者町吐鼎切墠除也去草也封土為壇除¶
　地為墠町町言有町畦¶
<pb:KR1c0029_WYG_003-21a>¶
　門之旁有栗毛傳行上栗也鄭箋行道也左傳趙武¶
　魏絳斬行栗杜預云表道樹也¶
　　　揚之水¶
迋與誑同¶
　左定十年宋公子地出奔陳宋景公弗止公子辰為¶
　之請弗聽辰曰是我迋吾兄也按春秋傳迋字之義¶
　正與此揚之水詩人實迋女(汝/)之迋同迋者欺誑也¶
　音求况切又古况切¶
<pb:KR1c0029_WYG_003-21b>¶
　　　齊¶
　齊地在今青州之境左傳昭公二十年晏子對齊景¶
　公曰昔爽鳩氏始居此地季萴因之有逢伯陵又因¶
　之薄姑氏又因之然後太公因之爽鳩當在太昊時¶
　季萴夏之季伯陵薄姑氏商之末　齊有二其一北¶
　齊逢伯陵之後伯陵先封逢後改封齊故稱逢伯陵¶
　伯益書曰炎帝生器器生伯陵周語曰天黿之分我¶
　之皇妣太姜之姪伯陵之後逢公之所憑神伯陵太¶
<pb:KR1c0029_WYG_003-22a>¶
　姜之祖逢公伯陵之後為商侯伯封于齊地是伯陵¶
　前封于齊而太公繼其後也太公之齊侯爵居爽鳩¶
　氏之故墟太公都營丘今青州之臨淄然營丘故城¶
　乃在濰州之昌樂故萊侯與太公争營丘後胡公徙¶
　薄姑齊地記云丘髙九丈下周三百歩丘臨淄水故¶
　曰臨淄¶
　　　鷄鳴¶
無庻¶
<pb:KR1c0029_WYG_003-22b>¶
　嚴坦叔曰無庶猶言庻無古人辭急倒用也¶
　坦叔曰齊亦二南之變也¶
　　　還¶
峱¶
　地理志峱嶩巙皆山名在齊地音皆乃髙切¶
　　　著¶
親迎(西階/)¶
　禮記哀公問冕而親迎(去/聲)不已重乎孔子愀(悄/)然作¶
<pb:KR1c0029_WYG_003-23a>¶
　色而對曰合二姓之好以繼先聖之後以為天地宗¶
　廟社稷之主君何謂巳重乎孔子又曰天地不合萬¶
　物不生大昏萬世之嗣也君何謂巳重乎昏義曰父¶
　親醮子而命之迎男先於女也醮冠昏祭名酌酒而¶
　無酬酢曰醮¶
　西階　儀禮昏禮篇婦至主人揖婦以入及寢門揖¶
　入升自西階¶
　　　東方未明¶
<pb:KR1c0029_WYG_003-23b>¶
瞿瞿¶
　漢吳王濞傳曰西王瞿然駭師古曰瞿然無守之貌¶
　禮記檀弓曽子聞之瞿然皆驚顧之貌¶
　　　南山¶
雄狐¶
　陸農師曰雄狐説者以為牡狐非也宜讀如狐不二¶
　雄之雄雄狐君象也狐一羣不二雄¶
　　　盧令¶
<pb:KR1c0029_WYG_003-24a>¶
于思¶
　左宣二年宋城華元為植廵功城者謳曰睅其目皤¶
　其腹棄甲而復于思于思棄甲復來為植者植謂将¶
　主也睅音還之上聲¶
　　　載驅¶
汶(濟清河/)¶
　汶水出萊蕪縣西南經濟北至東平壽張縣入濟萊¶
　蕪今𨽻兖州一云出奉符縣原山西北¶
<pb:KR1c0029_WYG_003-24b>¶
　濟　濟水从滎陽縣北東過敖山北東合滎瀆滎瀆¶
　今流已絶東索水入之東過陽武縣北又東過封丘¶
　縣東過酸棗縣之烏巢澤北又東過乘氏縣南分為¶
　荷水東北過鉅野濮水入之東北過壽張汶水从東¶
　北來入之北過湏城漁山之東左合馬頰水北過臨¶
　邑東北過盧城北東北濼水入之濼音洛亦音鹿其¶
　水出齊州歴城縣西北入于濟謂之濼口又東北過¶
　華不注山華水入之東北過蒲臺縣東過鄒平時水¶
<pb:KR1c0029_WYG_003-25a>¶
　入之時水一名耏一名如水一名澅水一名乾時又¶
　東北過樂安故城南東北過利縣西利縣在濟城北¶
　又東北過甲下邑河分一枝入焉釋名云濟濟也言¶
　源出河北濟河而南也濟水多伏流地中南豐曽子¶
　固知濟南作二堂一曰歴山之堂一曰濼源之堂以¶
　館使客曾公齊州二堂記曰按圖泰山之北與齊之東¶
　南諸谷之水西北滙于黑水之灣又西北滙于柏崖¶
　之灣而至于渇馬之崖葢水之來也衆其北折而西¶
<pb:KR1c0029_WYG_003-25b>¶
　也悍疾尤甚及至于崖下則泊然而止而自崖以北¶
　至于歴城之西葢五十里而有泉涌出髙或至數尺¶
　其旁之人名之曰趵突之泉齊人皆謂嘗有棄糠于¶
　黑水之灣者而見之於此葢泉自渇馬之崖潜流地¶
　中而至此復出也趵突之泉冬溫泉旁之𬞞甲經冬¶
　常榮故又謂之溫泉其注而北則謂之濼水達于清¶
　河以入于海舟之通于齊者皆于是乎出也齊多甘¶
　泉冠于天下其顯名者以十數而色味皆同以余驗¶
<pb:KR1c0029_WYG_003-26a>¶
　之葢莽濼水之旁出者也濼水嘗見於春秋魯桓公¶
　十有八年公及齊侯㑹于濼杜預釋一在歴城西北¶
　入濟水自王莽時不能被河南而濼水之所入者清¶
　河也預葢失之趵方車切玉篇云足擊聲¶
　清河　泗水舊云出汴縣故城東南桃虚西北卞縣¶
　今兖州泗水縣是或云泗水出鄆州梁山泊許慎說¶
　文云泗水受濟水桑欽水經云濟水至濟隂乘氏縣¶
　分為二一水東北流為北濟一水南流為南濟鄭夾¶
<pb:KR1c0029_WYG_003-26b>¶
　漈曰今此水與濟已不通泗源出泗水縣西南流有¶
　洙水入之洙水出魯城北下合泗水所謂洙泗也西¶
　南至方與(音/余)縣荷水入之其水出乗氏班固亦謂之¶
　泗水方與今單州魚臺縣有漷水至髙平湖陸入泗¶
　水又南至彭城名曰汴水有雎水入之雎水自浚儀¶
　縣東經陳留梁譙沛彭城入泗浚儀改為祥符縣西¶
　南至下坯有沂水入之沂水舊云出葢(音/閤)縣艾山今¶
　其地在泗水奉符間南流又南過臨沂至下坯入泗¶
<pb:KR1c0029_WYG_003-27a>¶
　又南至楚州山陽縣入淮此水今人謂之清河¶
　　　敝笱¶
禚　(祝丘/)　(防/)　(穀/)¶
　春秋荘公二年㑹禚音灼齊地祝丘魯地七年春㑹¶
　防魯地冬㑹榖齊地¶
　　　猗嗟¶
大射鵠賔射正(音/征)¶
　大射者将祭而擇士於射宫賔射者諸侯來朝與之¶
<pb:KR1c0029_WYG_003-27b>¶
　射於朝又有燕射因燕賔客即與之射於寢此三射¶
　者射之禮也正鵠皆鳥名齊魯之間呼題肩鳥為正¶
　小而㨗黠射之難中故取名焉¶
金僕姑¶
　左荘十一年乘丘之役公以金僕姑射南宫長萬金¶
　僕姑箭名長萬宋大夫長上聲¶
趙子¶
　唐趙匡字伯循天水人仕至殿中侍御史淮南節度¶
<pb:KR1c0029_WYG_003-28a>¶
　判官明春秋經學授闗中啖助叔佐助授吳郡陸淳¶
　伯冲淳作春秋集傳纂例行於世¶
　¶
　¶
　¶
　¶
　¶
　¶
<pb:KR1c0029_WYG_003-28b>¶
　¶
　¶
　¶
　¶
　¶
　¶
　¶
　詩傳旁通卷三¶
