# -*- mode: mandoku-view -*-
#+TITLE: 詩傳旁通
#+DATE: 2015-09-23 09:36:46
#+PROPERTY: JUAN 11
<pb:KR1c0029_WYG_011-1a>¶
欽定四庫全書¶
　詩傳旁通卷十一　　　　　元　梁益　撰¶
　　大雅生民之什¶
　　　生民¶
姜嫄¶
　史記姜嫄為帝嚳元妃韓詩章句姜姓原字或曰姜¶
　原諡號也嫄原通有邰氏女邰國名雍州武功之邰¶
　非琅邪之邰¶
<pb:KR1c0029_WYG_011-1b>¶
郊禖¶
　禮記月令仲春之月是月也𤣥鳥至至之日以太牢¶
　祠於髙禖天子親徃　郊禖禖即媒妁之媒尊異之¶
　故從神祗之祗而謂之禖一云髙禖一云臯禖一云¶
　神媒羅長源曰女媧女皇氏㚿媧雲姓一曰女希太¶
　昊氏之女弟少佐太昊禱于神祗而為女婦正姓氏¶
　職婚姻通行媒以重萬民之判是曰神媒以其載媒¶
　是以後世有國是祀為臯禖之神因典祠焉昔者駘¶
<pb:KR1c0029_WYG_011-2a>¶
　姜從嚳郊禖則郊禖之禮古先之世有之矣祓除之¶
　祀位在南郊以𤣥鳥至之日祠之蔡邕曰禖神髙辛¶
　以前所有束晳曰臯禖者人之先也盧植曰𤣥鳥至¶
　時隂陽中而萬物生於是以三牲請於髙禖之神因¶
　其明顯故謂之髙因其求子故謂之禖古有媒氏之¶
　官因以為神也¶
九嬪御¶
　禮記昏義古者天子立后六宫三夫人九嬪二十七¶
<pb:KR1c0029_WYG_011-2b>¶
　世婦八十一御妻以聴天下之内治　月令后妃帥¶
　九嬪御註御謂從徃侍祠天子有后有夫人有嬪有¶
　世婦有女御獨云帥九嬪舉中言也　六宫　大寝¶
　一小寝五凡六¶
弓韣¶
　吕氏春秋仲春紀髙誘註曰韣弓韜也授以弓矢示¶
　服猛得男象也韣音獨又音蜀弓韜之韜亦作弢弓¶
　衣也並音叨他刀切¶
<pb:KR1c0029_WYG_011-3a>¶
側室¶
　記内則註側室謂夫之室次燕寝也　娠　音身又¶
　貞震二音妊也妊如深汝鳩二切孕也¶
巨迹之説¶
　毛公傳履踐也帝髙辛氏之帝也武迹也敏疾地從¶
　於帝而見於天将事齊敏也¶
　鄭康成箋帝上帝也敏拇也介左右也夙之言肅也¶
　祀郊禖之時時則有大人之迹姜嫄履之足不能滿¶
<pb:KR1c0029_WYG_011-3b>¶
　履其拇指之處心體歆歆然其左右所指任如有人¶
　道感己者也於是遂有身而肅戒不復御後則生子¶
　而養長之名之曰棄舜臣堯而舉之是為后稷　列¶
　子天瑞篇思士不妻而感思女不夫而孕后稷生乎¶
　巨迹伊尹生乎空桑(空桑中/得小兒)　史記周本紀姜原出¶
　野見巨人跡心忻然悦欲踐之踐之而身動如孕者¶
　居期而生子　羅長源泌曰后稷之生鳥翼羊腓齊¶
　頃之誕貍乳羶嫗昆莫之棄野鳥銜肉東明之擲豕¶
<pb:KR1c0029_WYG_011-4a>¶
　嘔馬嘘是豈人為之哉　齊惠公之妾蕭桐叔子有¶
　身賤而不敢言生頃公棄之野貍乳之羶覆之故長¶
　名無野　烏孫昆莫生棄于野鳥銜肉飼之匈奴収¶
　養之後為烏孫王　橐離生東明棄之溷豕嘔之棄¶
　之廐馬嘘之後為扶餘王　左氏宣公四年楚闘伯¶
　比與䢵女生子棄夢澤中虎乳之楚人謂乳□謂虎¶
　於莬故命之曰闘&KR0008;於莬是為令尹子文與羅長源¶
　所引皆相類晦庵亦言漢髙祖之生亦類稷契非可¶
<pb:KR1c0029_WYG_011-4b>¶
　以常理論也&KR0008;或作榖奴後切¶
先儒或頗疑之¶
　今姑摭王充歐陽公一二説而黄東發語終之漢人¶
　王充論衡曰儒者稱聖人之生不因人氣更禀精於¶
　天禹母吞薏苡而生禹故夏姓曰姒契母吞燕卵而¶
　生契故殷姓曰子后稷母履大人跡而生后稷故周¶
　姓曰姬世好竒怪古今同情不見竒怪謂徳不異故¶
　因以為姓世間誠信因以為然聖人重疑因不復定¶
<pb:KR1c0029_WYG_011-5a>¶
　世士淺論因不復辨儒生是古因主其説契稷皆帝¶
　嚳之子其母皆帝嚳之妃帝王之妃何為適草野古¶
　時雖質禮制已設帝王之妃何為浴於川夫如是言¶
　聖人更禀氣於天母有感吞者虛妄之言也　歐陽¶
　文忠公曰秦漢學者喜為異説髙辛四妃皆以神異¶
　而生子蓋堯有聖徳稷契後世皆王天下数百年學¶
　者喜為之稱述欲神其事故務為之説文忠公闢祥¶
　瑞之説有詩本義　嚴坦叔粲曰古無巨迹之説特¶
<pb:KR1c0029_WYG_011-5b>¶
　列子異瑞司馬遷好竒鄭氏信䜟緯以帝武疑似之¶
　辭藉口而為是説毛氏不信神怪其説甚正後世猶¶
　未盡從者謂其以帝為帝嚳耳今依毛以敏為疾而¶
　不用其帝為髙辛之説依鄭以帝為上帝而不用其¶
　敏為拇指之説合二家之説而去取之可以折𠂻矣¶
　　黄東發震曰鄭氏謂姜嫄履巨人跡歆動而生后¶
　稷近世大儒如晦庵東萊皆從之惟歐陽公嘗斥其¶
　誕至嚴華谷力主歐陽之説焉如諸儒説姜嫄正因¶
<pb:KR1c0029_WYG_011-6a>¶
　履巨跡生子而驚異之是以棄之隘巷棄之平林棄¶
　之寒氷是以名之曰棄是以曰上帝豈不寧乎豈不¶
　康我之禋祀乎何乃居然而生子也則其訓釋於上¶
　下經文皆協今華谷力排履武之説止以不難産為¶
　神異而亦襲用諸儒之語曰上帝豈不寧乎豈不康¶
　我之禋祀乎使之安然而生子也則其説不通矣¶
　坦叔淳祐八年戊申夏五月所著詩緝成時為朝奉¶
　大夫知横浦郡在晦庵後東發晦庵門人之門人其¶
<pb:KR1c0029_WYG_011-6b>¶
　言皆可摭以相發　横渠張子曰生民之事不足怪¶
　人固有無種而生當民生之始何嘗便有種固亦因¶
　化而有¶
即邰肇祀¶
　邰為后稷母家傳言或滅或遷以其地封后稷設為¶
　疑而未定之辭姜嫄之國后稷之封皆難深考然味¶
　即有邰家室之即即者就之之意就有邰之家室而¶
　居之不勞餘力后稷肇祀肇者始也稷之始為祭主¶
<pb:KR1c0029_WYG_011-7a>¶
　則自封於此國而始也¶
軷¶
　軷者祭行道之神已見邶風泉水祖道之祭所謂行¶
　神也然行亦五祀之一黄帝立五祀門户中霤井竈¶
　見於儀禮湯之五祀見於世本户井竈中霤行有行¶
　無門漢志一户二霤三竈四門五井魏晉皆從之而¶
　無行唐開元禮祀户司命以春祀竈以夏門厲以秋¶
　行以冬霤以季夏天寳修月令復井而絀行蓋以行¶
<pb:KR1c0029_WYG_011-7b>¶
　神軷於始行非冬祀也故絀之絀與黜同斥去也山¶
　行曰軷封土為山象謂之軷壤祀之在門外之西¶
　因記祭軷并記五祀五子七祀有泰厲有司命有宫¶
　正有舞師故篇中有祀户司命祀門厲之文　霤¶
　中霤中庭檐溜之處俗謂之簷神祭之位在牖下霤¶
　溜通檐簷通　竈祀之門外之東　户　祀之户内¶
　之西　門　祀之門之左樞凡祭五祀於廟皆布席¶
　于奥古者尸主並用祭五祀時各設其主三祭而後¶
<pb:KR1c0029_WYG_011-8a>¶
　迎尸迎尸者祭所既徹之後更陳俎饌即其筵前迎¶
　其尸而祭於奥如祭宗廟之禮奥為室西南隅室之¶
　尊處也¶
傅¶
　燔傅諸火也傅音附與經之菀栁有鳥髙飛亦傅于¶
　天之傅同　抒　神與切音機杼之杼除也臼中取¶
　出之也　豋　豆豋之登與登降之登不同豆豋之¶
　豋从夕从又登降之登从癶夕偏旁肉字又偏旁手¶
<pb:KR1c0029_WYG_011-8b>¶
　字癶音撥从從字通用¶
　　　行葦¶
几¶
　几凭器也字象其形器物叢談之書曰古者坐必設¶
　几所依凭之具且所以優賔者也¶
爵¶
　爵受一升觚二升觶三升角四升散五升(散去/音)¶
咢¶
<pb:KR1c0029_WYG_011-9a>¶
　爾雅釋樂徒擊鼓曰咢孫炎云咢聲驚咢也¶
金鏃翦羽矢¶
　爾雅釋器云金鏃翦羽謂之鍭郭景純註今之鏎箭¶
　是也釋器又云骨鏃不翦羽謂之志郭景純註今之¶
　骨骲是也鏃作木切箭鏑也鏑音的箭之鋒鏑也鏎¶
　音畢骲蒲交蒲校平剥三切¶
三訂之而平¶
　周禮冬官矢人為鍭矢參分一在前二在後註云三¶
<pb:KR1c0029_WYG_011-9b>¶
　訂之而平者前有鐵重也司農鄭衆曰一在前謂箭¶
　槀中鐵莖居參分殺一以前訂音亭又當定切殺所¶
　介切减也¶
純竒均¶
　純音全竒音羈禮記投壺篇卒投司射執算曰左右¶
　卒投請數(所主/切)二算為純一純以取一算為竒遂以¶
　竒算告曰某賢於某若干純竒則曰竒均則曰左右¶
　均鄭康成註卒已也賔主之黨畢已投司射又請數¶
<pb:KR1c0029_WYG_011-10a>¶
　其所釋左右算如數射算一純以取實於左手十純¶
　則縮而委之每委異之有餘則横諸純下一算為竒¶
　竒則縮諸純下兼歛左算實於左手一純以委十則¶
　異之其他如右獲畢則司射執竒算以告於賔與主¶
　人也若告云某賢於某者未斥主黨勝歟賔黨勝歟¶
　以勝為賢尚技藝也均猶等也等則左右手各執一¶
　算以告　純鄭註儀禮如字均禮記作鈞¶
搢三挾一¶
<pb:KR1c0029_WYG_011-10b>¶
　孔頴逹曰射禮搢三挾一搢插也挾謂手挾之也射¶
　用四矢故插三於帶間挾一以扣弦而射之今言挾¶
　四鍭故知徧釋之也　嚴坦叔曰儀禮鄉射　射皆¶
　云搢三挾一个又云挾乗矢註云方持弦矢曰挾弦¶
　縱矢横故曰方方者弦與矢作十字也兩物夾一物¶
　曰挾此矢在弦之外二指之内是以謂之方　挾浹¶
　叶二音縱音蹤¶
幠敖偝立踰言¶
<pb:KR1c0029_WYG_011-11a>¶
　記投壺篇魯令弟子辭曰毋幠毋敖毋偝立毋踰言¶
　偝立踰言有常爵薛令弟子辭曰毋幠毋敖毋偝立¶
　毋踰言若是者浮　幠好吾切敖五報切偝音佩又¶
　符代切浮縳謀切罰也毋無通父母之母中從兩點¶
　象兩乳毋勿之毋中從一畫禁止為姦也加圈者誤¶
　　鄭氏註曰弟子賔黨主黨年穉者也為其立堂下¶
　相䙝慢司射戒令之記魯薛者禮衰乖異不知孰是¶
　也幠敖慢也偝立不正嚮前也踰言逺談語也常爵¶
<pb:KR1c0029_WYG_011-11b>¶
　常所以罰人之爵也浮亦謂罰也¶
黄耉台背(台/)　(鮐/)¶
　黄老人髪復黄也耉老也夀也老人靣若垢謂之耉¶
　故解耉者以為凍梨又謂之眉梨言老人眉秀而面¶
　如凍梨也¶
　台　音胎不圈¶
　鮐　圈音苔又音代魚名也舍人註爾雅曰老人氣¶
　衰皮膚消瘠背若鮐魚劉熈釋名曰九十曰鮐背背¶
<pb:KR1c0029_WYG_011-12a>¶
　有鮐文按今有魚名鯸鮐状若河魨魚乖崖張忠定¶
　集有鯸鮐魚賦　音胎者湯來切¶
古器物欵識¶
　古人製器物皆有欵識欵者誌也識即誌也誌其作¶
　器嵗月姓氏申以頌禱之辭¶
用蘄萬夀¶
　周伯冏敦銘伯冏父作周姜寳敦用夙夕享用蘄萬¶
　夀敦音對此銘見歐陽公集古録¶
<pb:KR1c0029_WYG_011-12b>¶
永命多福¶
　周姬寏豆銘用蘄眉夀永命多福永寳用¶
萬年無疆¶
　召仲考父壺銘用祈眉夀萬年無疆子子孫孫永寳¶
　是尚　集古録韓城鼎銘萬年無疆用享用徳畯保¶
　其孫子三夀是利¶
　　　既醉¶
明而未融¶
<pb:KR1c0029_WYG_011-13a>¶
　左昭五年初穆子之生筮之遇明夷之謙卜楚丘曰¶
　明夷之謙明而未融其當旦乎(穆子叔/孫豹)旦卿位也自¶
　甲至癸為十日一日之中分十時當十位日中當王¶
　食時當公平旦為卿雞鳴為士夜半為皂人定為輿¶
　黄昏為𨽻日入為僚睡時為僕日昳為臺隅中日出¶
　闕不在第尊王公曠其位其當旦乎當卿位也¶
人有十等¶
　王臣公公臣大夫大夫臣士士臣皂皂臣輿輿臣𨽻¶
<pb:KR1c0029_WYG_011-13b>¶
　𨽻臣僚僚臣僕僕臣臺昭七年芉尹無宇之言　芉¶
　音弭芉尹楚大夫申無宇¶
考終命¶
　書洪範傳曰考終命者順受其正也¶
令終令命¶
　周器物欵識□敦銘□作皇祖益公文公武伯皇考¶
　龔伯䵼彛□其洍萬年無疆令終令命其子子孫孫¶
　永寳用享于宗室　益公歐陽文忠公集古録作懿¶
<pb:KR1c0029_WYG_011-14a>¶
　公洍集古録作熈□平祕切音備當時諸侯也䵼式¶
　羊切烹煮也洍詳理切¶
嗣舉奠¶
　儀禮特牲饋食禮曰嗣舉奠(句/)盥入(句/)北面再拜稽¶
　首(句/)尸執奠(句/)進受復位(句/)祭酒啐酒(句/)尸舉肝(句/)¶
　舉奠左執觶(句/)再拜稽首(句/)進受肝(句/)復位(句/)坐食¶
　肝(句/)卒觶拜(句/)尸備荅拜焉(句/)舉奠洗酌入(句/)尸拜¶
　受(句/)舉奠荅拜(句/)尸祭酒啐酒奠之(句/)舉奠出復位¶
<pb:KR1c0029_WYG_011-14b>¶
　　饋食之食音嗣啐子律切又倉快倉憒二切啐嘗¶
　也¶
公尸¶
　集傳云周稱王而尸但曰公尸蓋因其舊如秦已稱¶
　皇帝而其男女猶稱公子公主也公子羣公子也漢¶
　以後稱皇子册立為儲君則稱皇太子猶古之世子¶
　也按此云公尸楚茨云皇尸儀禮亦云皇尸説者以¶
　為公君也后稷羣公之尸稱公尸皇王也太王王季¶
<pb:KR1c0029_WYG_011-15a>¶
　之尸稱皇尸此順文解辭耳楚茨之詩為公卿有田¶
　禄者力於農事以奉宗廟之祭而亦稱皇尸殆不必¶
　拘泥也¶
屬¶
　天命之所附屬音蜀¶
　　　鳬鷖¶
繹　賔尸¶
　公羊傳繹者何祭之明日也何休註禮繹繼昨日事¶
<pb:KR1c0029_WYG_011-15b>¶
　天子諸侯曰繹大夫曰賔尸士曰宴尸去事之殺(色/界)¶
　(切/)也殷曰肜容周曰繹祭必有尸者節神也禮天子¶
　以卿為尸諸侯以大夫為尸卿大夫以下以孫為尸¶
　孔頴逹曰宴尸之禮即用祭之明日今有司徹是其¶
　事也(有司徹儀/禮篇名)¶
　　　公劉¶
后稷曾孫¶
　晉人王基曰公劉字尚書傳曰公爵劉名陸徳明曰¶
<pb:KR1c0029_WYG_011-16a>¶
　公號也王伯厚困學紀聞曰匈奴傳夏道衰公劉變¶
　于西戎其後三百餘嵗戎狄攻太王亶父伯厚引王¶
　氏名速之説曰自后稷三傳而得公劉自亶父三傳¶
　而武王滅商則公劉在夏之中衰而亶父宜在商之¶
　季世不啻五六百年而曰三百餘嵗未知何所据也¶
不出封内¶
　成公吕伯恭曰以國語史記參毛鄭説自不窋已竄¶
　于西戎至公劉而復興疆埸積倉内治既備然後裹¶
<pb:KR1c0029_WYG_011-16b>¶
　糧治兵拓大境土而遷都于豳焉國都雖遷向之疆¶
　埸積倉固在其封内也¶
容臭¶
　記内則男女未冠筓者皆佩容臭註容臭香物也以¶
　纓佩之為廹尊者給小使也　容臭香物後世香囊¶
　是其遺制楚辭所謂幃者幃即香囊¶
致邑立宗¶
　左傳哀公四年楚人既克夷虎蠻子赤奔晉隂地晉¶
<pb:KR1c0029_WYG_011-17a>¶
　執之以畀楚師于三户楚司馬致邑立宗焉以誘其¶
　遺民而盡俘以歸　夷虎蠻夷叛楚者隂地晉地名¶
　三户楚丹水縣地名致邑立宗為之作邑立其宗主¶
　而誘其民以歸楚¶
考日景¶
　地官司徒以土圭之法測土深(去音/下同)正日景以求地¶
　中日南則景短多暑日北則景長多寒日東則景夕¶
　多風日西則景朝多隂　鄭衆曰測土深謂南北東¶
<pb:KR1c0029_WYG_011-17b>¶
　西之深也日南謂立表處太南近日也日北謂立表¶
　處太北逺日也景夕謂日跌(待結/切)景乃中立表處太¶
　東近日也景朝謂日未中而景中立表處太西逺日¶
　也鄭𤣥曰晝漏半而置土圭表隂陽審其南北景短¶
　於土圭謂之日南是地於日為近南也景長於土圭¶
　謂之日北是地於日為近北也東於土圭謂之日東¶
　是地於日為近東也西於土圭謂之日西是地於日¶
　為近西也如是則寒暑隂陽偏而不和是未得所求¶
<pb:KR1c0029_WYG_011-18a>¶
　凡日景於地千里而差一寸云(景如/字)¶
三單¶
　鄭氏箋大國之制三軍以其餘卒為羡單者無羡卒¶
　也羡音延之去聲孔氏疏小司徒云凡起徒役無過¶
　家一人以其餘為羡羡謂家之副丁也今言其軍三¶
　單是無副丁¶
朝陽夕陽¶
　山東曰朝陽山西曰夕陽爾雅文¶
<pb:KR1c0029_WYG_011-18b>¶
芮水名(汧/)¶
　西漢地理志扶風汧縣芮水出西北東入涇¶
　汧水出隴州吳山西北至汧源入渭汧音牽¶
鍛¶
　嚴坦叔曰鍛毛以為石朱以為鐡今考鍛打鐡也字¶
　從金碫者礪也字從石此鍛從金當為鐡稽康好鍛¶
　即此也¶
　　　泂酌¶
<pb:KR1c0029_WYG_011-19a>¶
餴饎¶
　餴一作饙毛傳餴餾也餾音溜爾雅餾飪也　孫炎¶
　云蒸之曰饙均之曰餾郭璞云饙熟曰餾饎許慎云¶
　酒食揚雄云熟食字一作糦亦作&KR1066;¶
強教悦安¶
　禮記表記篇子言之君子之所謂仁者其難乎詩云¶
　愷弟君子民之父母愷以強教之弟以悦安之樂而¶
　毋荒有禮而親威莊而安孝慈而敬使民有父之尊¶
<pb:KR1c0029_WYG_011-19b>¶
　有母之親如此而後可以為民父母矣非至徳其孰¶
　能如此乎　強教如以佚道使民雖勞不怨之類悦¶
　安如悦以使民民忘其死之類程子曰以佚道使民¶
　謂本欲佚之也播榖乗屋之類是也強渠良切毋荒¶
　之毋音無¶
　　　卷阿¶
版圖¶
　周禮秋官司民掌登萬民之数自生齒以上皆書於¶
<pb:KR1c0029_WYG_011-20a>¶
　版鄭氏註登上也男八月女七月而生齒版今户籍¶
　也　夏官職方氏掌天下之圖以掌天下之地辨其¶
　邦國都鄙四夷八蠻七閩九貉五戎六狄之人民與¶
　其財用九榖六畜之数要周知其利害註云天下之¶
　圖如今司空輿地圖也鄭康成云四八七九五六周¶
　之所服國数也爾雅九夷八蠻六戎五狄謂之四海¶
　　漢蕭何從沛公入咸陽先入丞相府收圖籍藏之¶
　以此得具知天下阨塞户口多少彊弱之處¶
<pb:KR1c0029_WYG_011-20b>¶
飄¶
　飄風自南飄避遥切音標¶
休¶
　優㳺爾休矣休伴奐而優㳺自休息也¶
茀¶
　茀禄爾康矣茀集傳芳弗切毛音弗鄭音廢禮韻敷¶
　勿切(音/弗)芳弗未詳¶
賡載歌¶
<pb:KR1c0029_WYG_011-21a>¶
　書益稷傳賡續也載成也續帝歌以成其義也¶
　　　民勞¶
　　　　先儒以此以下為變大雅¶
大諫¶
　春秋左傳成公八年季文子與晉韓穿言詩曰猶之¶
　未逺是用大簡行父(音甫文/子名)懼晉之不逺猶而失諸¶
　侯也　註簡諌也　荀子闕¶
　　　板¶
<pb:KR1c0029_WYG_011-21b>¶
凡¶
　凡國伯爵周公旦之後左氏傳富辰曰凡蒋邢茅胙¶
　祭周公之𦙍也祭側界切¶
沓沓¶
　孟子泄泄猶沓沓集註云怠緩悦從之意¶
同僚¶
　左氏文公七年晉先蔑使秦荀林父止之曰同官為¶
　寮吾嘗同寮敢不盡心乎　寮寀也郭景純註爾雅¶
<pb:KR1c0029_WYG_011-22a>¶
　云寀謂寀地同地為寀同官為寀采地食邑也寀與¶
　采同即謂受封之采邑使去聲¶
壎箎¶
　壎亦作塤毛詩樂舞器圖云釋者皆以二者異器而¶
　同聲然八音孰不同聲必以壎箎為况者蓋壎箎皆¶
　六孔而以五竅取聲十二律始於黄鍾終於應鍾壎¶
　箎二者其竅盡合則為黄鍾其竅盡開則為應鍾獨¶
　相應和是以取之和去聲¶
<pb:KR1c0029_WYG_011-22b>¶
　¶
　¶
　¶
　¶
　¶
　¶
　¶
　詩傳旁通卷十一¶

