# -*- mode: mandoku-view -*-
#+TITLE: 詩傳旁通
#+DATE: 2015-09-23 09:36:46
#+PROPERTY: JUAN 13
<pb:KR1c0029_WYG_013-1a>¶
欽定四庫全書¶
　詩傳旁通卷十三　　　　　元　梁益　撰¶
　　周頌清廟之什¶
　　　清廟¶
周公成洛邑¶
　史記周本紀武王曰我南望三塗北望嶽鄙顧詹有¶
　河粤瞻雒伊毋逺天室營周居于雒邑而後去成王¶
　在豐使召公復營洛邑如武王之意周公復卜申視¶
<pb:KR1c0029_WYG_013-1b>¶
　卒營築居九鼎焉曰此天下之中四方入貢道里均¶
　　雒洛同　蔡仲黙曰宅洛者武王之志周公成王¶
　成之召公實先經理之¶
烝祭嵗¶
　王在新邑烝祭嵗洛誥篇文嵗者嵗舉之祭¶
書大傳¶
　大傳釋書之文¶
愀¶
<pb:KR1c0029_WYG_013-2a>¶
　愀七小切音悄愀然變色之貌¶
樂記¶
　樂記禮記篇名¶
練朱絃¶
　練朱以為絃絲不練則聲清練之則聲濁¶
䟽越¶
　䟽通也越瑟底之孔也䟽而通之使其聲遲緩也䟽¶
　音踈越如字¶
<pb:KR1c0029_WYG_013-2b>¶
三歎¶
　一倡三歎朱子云一人倡之三人和之或以為三歎¶
　息者非鄭氏明云三人從歎之詳味從字是從而和¶
　之也¶
有遺音¶
　瑟聲濁而遲是質素之音非極聲音之美然其中有¶
　不盡之餘音存焉故曰有遺音者矣¶
乾豆上奏豋歌¶
<pb:KR1c0029_WYG_013-3a>¶
　西漢書禮樂志髙祖時叔孫通因秦樂人制宗廟樂¶
　太祝迎神于廟門奏嘉至(樂/名)猶古降神之樂也皇帝¶
　入廟門奏永至(樂/名)以為行步之節猶古采齊肆夏也¶
　乾豆上奏豋歌獨上歌不以管絃亂人聲欲在位者¶
　徧聞之猶古清廟之歌也豋歌再終下奏休成之樂¶
　美神明既饗也皇帝就酒東箱坐定奏永成之樂美¶
　禮已成也　采齊逸詩篇名齊才私切或作薋亦作¶
　茨音同乾豆脯羞之屬　休成樂叔孫通所作¶
<pb:KR1c0029_WYG_013-3b>¶
　　　維天之命¶
何以恤我¶
　左傳襄公二十七年君子曰何以恤我我其收之向¶
　戍之謂乎　向戍宋大夫戍雪律切¶
　　　維清¶
典¶
　文王之典毛傳曰典法也¶
　　　烈文¶
<pb:KR1c0029_WYG_013-4a>¶
君子小人¶
　大學註君子謂其後賢後王小人謂後民¶
　　　天作¶
徂¶
　東漢書西南夷莋都夷傳(莋音/昨)益州刺史朱輔上䟽¶
　曰臣聞詩云彼徂者岐有夷之行傳曰岐道雖僻而¶
　人不逺詩人誦詠以為符驗　唐章懐太子賢註曰¶
　詩周頌也韓詩薛君傳曰徂往也夷易也行道也彼¶
<pb:KR1c0029_WYG_013-4b>¶
　百姓歸文王者皆曰岐有易道可往歸矣易道謂仁¶
　義之道而易行故岐道阻險而人不難　易並去聲¶
岐¶
　古有岐伯至古公避狄遷岐之陽今鳳翔府岐山縣¶
　西北有岐城故址以山之岐而得名即箭筈嶺也桓¶
　譚琴操云文王初為岐侯　岐亦作&KR1122;一分為二曰¶
　岐　筈古活切音括箭本受絃處曰筈其地有箭筈¶
　闗¶
<pb:KR1c0029_WYG_013-5a>¶
韓子¶
　昌黎韓子退之岐山操彼岐有岨我往獨處莆田方¶
　氏崧卿曰岨與阻同楚辭漢書多用岨字今以平聲¶
　讀之非也¶
　　　昊天有成命¶
叔向引詩¶
　國語周語晉羊舌肸(黒乙切/叔向名)聘于周單(音/善)靖公享之¶
　語說(音/悅)昊天有成命單之老送叔向叔向告之曰異¶
<pb:KR1c0029_WYG_013-5b>¶
　哉吾聞之曰一姓不再興今周其興乎其有單子也¶
　且其說昊天有成命頌之盛徳也其詩曰昊天有成¶
　命二后受之成王不敢康夙夜基命宥宻於緝熙單¶
　厥心肆其靖之是道成王之德也成王能明文昭能¶
　定武烈者也夫道成命者而稱昊天翼其上者也二¶
　后受之讓於德也成王不敢康敬百姓也夙夜恭也¶
　基始也命信也宥寛也宻寕也緝明也熈廣也單厚¶
　也肆固也靖龢也其始也翼上德讓而敬百姓其中¶
<pb:KR1c0029_WYG_013-6a>¶
　也恭儉信寛帥歸于寧其終也廣厚其心以固龢之¶
　單若不興子孫必蕃後世不忘¶
　　　我將¶
文王之典¶
　嚴坦叔曰典毛於維清傳云法也於此傳云常也鄭¶
　氏以為常道法者道之所寓其實一也¶
人本乎祖¶
　禮記郊特牲篇曰萬物本乎天人木乎祖此所以配¶
<pb:KR1c0029_WYG_013-6b>¶
　上帝也¶
圜丘¶
　圜圓通周制冬至日祀天于地上之圓丘以禋祀昊¶
　天上帝精意以享之謂禋玉用蒼璧玉之圓者謂之¶
　璧牲及幣皆蒼色牲用犢幣繒丈八尺王大裘冕無¶
　旒乘玉輅鍚(音/羊)繁(音/盤)纓十有再就五色備一匝謂之¶
　就連太常十有二旒祀尊薦俎醢器並瓦爵匏片為¶
　之以藁秸及蒲為藉神之席樂圜鍾為宫黄鍾為角¶
<pb:KR1c0029_WYG_013-7a>¶
　太簇為徴姑洗為羽雷鼓雷鼗孤竹之管雲和之琴¶
　瑟雲門之舞若樂六變則天神皆降可得而禮矣¶
　圜鍾夾鍾也周禮春官大司樂此鍾字　太常旗天¶
　神主北辰　雷鼓雷鼗六面有革可擊　孤竹竹之¶
　特生者　雲和山名　祀天於南郊地上之圓丘丘¶
　圓而髙所以象天南郊之壇曰泰壇以之燔柴焉祭¶
　地於北郊澤中之方丘丘方而下所以象地北郊之¶
　壇曰泰折以之瘞埋焉¶
<pb:KR1c0029_WYG_013-7b>¶
方丘(附/)¶
　夏至日禮地祗于澤中之方丘其丘在國之北禮以¶
　黄琮瑞玉八寸形似車釭謂之琮鄭氏云琮八方象¶
　地之形牲以黄犢幣以黄繒王及尸同服大裘樂函¶
　鍾為宫太簇(湊/)為角姑洗(蘚/)為徴南吕為羽靈鼔靈¶
　鼗絲竹之管空桑之琴瑟咸池之舞若樂八變則地¶
　祗皆出可得而禮矣　祗與示同地祗主崐崘　函¶
　鍾林鍾也　鄭𤣥云雷鼓雷鼗八面靈鼔靈鼗六面¶
<pb:KR1c0029_WYG_013-8a>¶
　與前鄭衆之説異　絲竹竹枝根之末生者　空桑¶
　山名¶
器陶匏牲犢¶
　郊特牲郊之祭也迎長日之至也大報天而主日也¶
　兆於南郊就陽位也掃(去/音)地而祭於其質也器用陶¶
　匏以象天地之性也於郊故謂之郊牲用騂尚赤也¶
　用犢貴誠也¶
大饗¶
<pb:KR1c0029_WYG_013-8b>¶
　月令季秋之月是月也大饗帝(句/)嘗(句/)犧牲告備于¶
　天子　仲夏之月命有司為民祈祀山川百源大雩¶
　帝用盛樂乃命百縣雩祀百辟卿士有益於民者以¶
　祈榖實仲夏之大雩祈也季秋之大饗報也¶
雩¶
　吁也吁嗟其聲以求雨之祭一說雩逺也逺為民祈福也¶
曰天曰帝¶
　朱子曰為壇而祭故為之天祭于屋下而以神祗祭¶
<pb:KR1c0029_WYG_013-9a>¶
　之故為之帝¶
以義起之¶
　禮運篇禮也者義之實也恊諸義而恊則禮雖先王¶
　未之有可以義起也¶
　　　時邁¶
殷國¶
　殷猶衆也周禮秋官大行人之職曰王之所以撫邦¶
　國諸侯者歲徧存三嵗徧覜(他吊切/與眺同)五嵗徧省七嵗¶
<pb:KR1c0029_WYG_013-9b>¶
　屬象胥諭言語恊辭命九嵗屬瞽史諭書名聽聲音¶
　十有一嵗達瑞節同度量成牢禮同器數修法則十¶
　有二嵗王巡狩殷國夏官職方氏註云十二嵗王若¶
　不巡狩則六服盡朝　通言語之官曰象胥如今之¶
　通事朝音潮¶
春秋傳¶
　左氏宣公十二年楚子(莊王/名旅)曰夫文止戈為武武王¶
　克商作頌曰載戢干戈載櫜弓矢我求懿德肆于時¶
<pb:KR1c0029_WYG_013-10a>¶
　夏允王保之又作武其卒章曰耆定爾功其三曰敷¶
　時繹思我徂維求定其六曰綏萬邦屢豐年夫武禁¶
　暴戢兵保大定功安民和衆豐財者也武有七德我¶
　無一焉¶
外傳¶
　左氏國語謂之春秋外傳魯叔孫穆子(名/豹)荅晉行人¶
　之言曰金奏肆夏繁遏渠天子以饗元侯也韋昭註¶
　云金奏以金奏樂也¶
<pb:KR1c0029_WYG_013-10b>¶
九夏¶
　周禮春官鐘師掌金奏凡樂事以鐘鼔奏九夏王夏¶
　肆夏昭夏納夏章夏齊夏族夏祴夏(音/陔)驁(熬傲/二音)夏鄭¶
　氏註曰金奏擊金以為奏樂之節金謂鐘及鏄以鐘¶
　鼓者先擊鐘次擊鼔以奏九夏夏大也樂之大歌有¶
　九¶
吕叔玉¶
　鄭氏鍾師註國語曰金奏肆夏繁遏渠天子所以享¶
<pb:KR1c0029_WYG_013-11a>¶
　元侯肆夏繁遏渠所謂三夏矣吕叔玉云肆夏繁遏¶
　渠皆周頌也肆夏時邁也繁遏執競也渠思文也¶
　　臣工之什¶
　　　臣工¶
保介¶
　禮記月令孟春之月是月也天子乃以元日祈穀于¶
　上帝乃擇元辰天子親載耒耜措之于參保介之御¶
　間¶
<pb:KR1c0029_WYG_013-11b>¶
　吕氏春秋孟春紀是月也天子乃以元日祈榖于上¶
　帝乃擇元辰天子親載耒耜措之于參保介之御間¶
　　髙誘曰元善也辰十二辰從子至亥也耒耜耕器¶
　也措置也保介副也御致也擇善辰之日載耒耜之¶
　具於籍田致于保介之間施用之也¶
吕覽¶
　史記太史公自序云不&KR0330;遷蜀世傳吕覽　吕不韋¶
　春秋十二紀八覽六論十二紀六十一篇八覽八十¶
<pb:KR1c0029_WYG_013-12a>¶
　三篇六論三十六篇總百八十篇秦相吕不韋與門¶
　客同為之謂之吕氏春秋髙誘為之註八覽者有始¶
　覽孝行覽慎大覽先識覽審分覽審應覽離俗覽恃¶
　君覽凡八¶
　　　噫嘻¶
萬夫之地¶
　周禮地官遂人掌邦之野(郊外曰野此野字指甸/稍縣都之地稍去聲)五¶
　家為鄰五鄰為里四里為酇(音/纂)五酇為鄙五鄙為縣¶
<pb:KR1c0029_WYG_013-12b>¶
　五縣為遂凡治野夫間有遂遂上有徑十夫有溝溝¶
　上有畛(貞軫/二音)百夫有洫洫上有涂(洫忽域切/涂亦作途)千夫有¶
　澮澮上有道(澮/檜)萬夫有川川上有路以達于畿鄭氏¶
　註曰十夫二鄰之田百夫一酇之田千夫二鄙之田¶
　萬夫四縣之田遂溝洫澮皆所以通水於川也徑畛¶
　涂道路皆所以通車徙於國都也徑容牛馬畛容大¶
　車涂容乘車一軌道容二軌路容三軌凡車由軌以¶
　上為軌(音/晷)輈車轅也萬夫者方三十三里少半里九¶
<pb:KR1c0029_WYG_013-13a>¶
　而方一同而南畮圗之則遂從溝横洫從澮横九澮¶
　而川周其外焉　從音蹤¶
鄉遂司稼¶
　六鄉六遂　地官司稼掌巡邦野之稼而辨其穜稑¶
　之種周知其名與其所宜地以為法¶
溝洫用貢法¶
　王厚齋曰周禮遂人治野乃鄉遂公邑之制匠人溝¶
　洫乃采地之制鄭康成云周制畿内用夏之貢法稅¶
<pb:KR1c0029_WYG_013-13b>¶
　夫無公田邦國用殷之助法制公田不稅夫朱文公¶
　亦云溝洫以十為數井田以九為數井田溝洫决不¶
　可合¶
　　　振鷺¶
杞¶
　史記陳杞世家杞東樓公者夏后禹之後苗裔也殷¶
　時或封或絶周武王克殷紂求禹之後得東樓公封¶
　之於杞以奉夏后祀傳西樓公題公陸淳曰東樓公¶
<pb:KR1c0029_WYG_013-14a>¶
　封杞今陳留雍丘是九代成公遷縁陵文公居淳于¶
　凡二十一代楚滅之¶
宋¶
　宋子姓公爵其先契為舜司徒而封商契子昭明昭¶
　明子相土春秋之宋古之商丘唐火正遏伯之墟相¶
　土因之漢為睢陽隋為宋城宋南京治縣西南十二¶
　里有㣲子廟五隕石¶
膰拜¶
<pb:KR1c0029_WYG_013-14b>¶
　左傳僖公二十四年皇武子對鄭文公曰宋先代之¶
　後也於周為客天子有事膰焉有喪拜焉豐厚可也¶
　鄭伯從之享宋公有加禮也　膰音煩祭肉也¶
　　　有瞽¶
合乎祖¶
　孔穎達曰周公攝政六年制禮作樂合諸樂器於太¶
　祖之廟奏之經皆言合諸樂器奏之之事也言告于¶
　太祖則特告太祖不因祭祀且不告餘廟以樂初成¶
<pb:KR1c0029_WYG_013-15a>¶
　故於最尊之廟奏之耳此太祖謂文王也毛以為始¶
　作大武之樂¶
&KR0615;¶
　&KR0615;音&KR0601;小鼔在大鼔傍¶
柷¶
　柷木椌也柷音充之入聲椌苦江切¶
圉¶
　圉楬也楬苦瞎切¶
<pb:KR1c0029_WYG_013-15b>¶
挏¶
　挏達孔切音動義亦同¶
　　　潛¶
槮¶
　爾雅釋器曰槮謂之涔(古潛/字)李廵曰今以木投水中¶
　養魚曰涔孫炎曰積柴養魚曰槮郭璞云今之作槮¶
　者聚積柴木於水中魚得寒入其裏藏隠因以簿圍¶
　取之　槮或從米旁爾雅從木旁音霜甚切(森之/上音)亦¶
<pb:KR1c0029_WYG_013-16a>¶
　作罧音䟽簮切¶
　　　雝¶
周人以諱事神¶
　左氏莊公六年魯申繻曰周人以諱事神名終將諱¶
　之　君父之名臣子雖不敢斥言然禮卒哭之後舎¶
　故諱新謂舎親盡之祖而諱新死者故云以諱事神¶
　名者生者之名終則諱之者人死曰終名終曰諱自¶
　髙祖至父皆不敢斥言故云名終將諱之周人諱殷¶
<pb:KR1c0029_WYG_013-16b>¶
　人不諱¶
享右祭祀¶
　周禮春官太祝辨九槮以享右祭祀　右讀為侑侑¶
　勸尸食而拜也槮與拜同九拜者一曰稽首拜頭至¶
　地二曰頓首拜頭叩地三曰空首拜頭至手今謂之¶
　拜手四曰振動動音董謂以兩手相擊五曰吉拜謂¶
　拜而后稽顙六曰㐫拜謂稽顙而后拜七曰竒拜謂¶
　先屈一膝竒音基八曰褒拜褒音報即今之再拜九¶
<pb:KR1c0029_WYG_013-17a>¶
　曰肅拜但俯下手如今之揖也¶
　　　載見¶
穆考¶
　書稱穆考文王見酒誥篇宗廟之位太祖居中左昭¶
　右穆王季為昭文王為穆故稱穆考¶
　　　有客¶
㣲子¶
　㣲國名子爵本扶風之郃陽今岐之郿縣有郿鄉紂¶
<pb:KR1c0029_WYG_013-17b>¶
　徙之畿内則在聊城今故城在潞東北樂史寰宇記¶
　㣲城在潞東北三十里¶
萋且¶
　曹氏曰萋如萋兮斐兮且如籩豆有且言其萋且有¶
　文如曹氏說則且音子余切且多貌¶
　　　武¶
周公作大武¶
　吕氏春秋仲夏紀古樂篇武王即位以六師伐殷六¶
<pb:KR1c0029_WYG_013-18a>¶
　師未至以鋭兵克之於牧野歸乃薦俘馘于京太室¶
　乃命周公為作大武¶
干戚舞大武¶
　禮記明堂位升歌清廟下管象朱干玉戚冕而舞大¶
　武註云朱干赤盾也玉戚玉飾斧柄也著衮冕而執¶
　此干戚以舞武王伐紂之樂¶
　　閔予小子之什¶
　　　閔予小子¶
<pb:KR1c0029_WYG_013-18b>¶
予小子¶
　曹氏曰曲禮天子未除喪曰予小子然洛誥云予小¶
　子其退即辟于周葢成王常以幼冲自處故每稱之¶
　耳¶
煢煢在疚(匡鼎來/)¶
　前漢匡衡傳元帝崩成帝即位衡上䟽曰陛下秉至¶
　孝哀傷思慕不絶於心未有游虞(娱/同)弋射之宴誠隆¶
　於慎終追逺無窮已也竊願陛下雖聖性得之猶復¶
<pb:KR1c0029_WYG_013-19a>¶
　加聖心焉詩云煢煢在疚言成王喪畢思慕意氣未¶
　能平也葢所以就文武之業崇大化之本也¶
　附首卷鼎來之義　無說詩匡鼎來鼎當也方也¶
羮墻¶
　後漢李固傳昔堯殂之後舜仰慕三年坐則見堯於¶
　墻食則見堯於羮斯所謂聿追來孝不失臣節者¶
　梁冀之黨作飛章以誣搆李固之罪故為此言¶
登降堂只¶
<pb:KR1c0029_WYG_013-19b>¶
　楚辭大招三公穆穆登降堂只諸侯畢極位九卿只¶
　朱子楚辭後語曰周頌陟降庭止傳注訓庭為直而¶
　說之云文王之進退其臣皆由直道諸儒祖之無敢¶
　違者而顔監於匡衡傳所引獨釋之曰言若有神明¶
　臨其朝廷也葢匡衡時未行毛說顔監又精於史學¶
　而不梏於專經之陋故其言獨能如此無所阿隨而¶
　得經之本指也余舊讀詩而愛顔說然尚疑其無据¶
　及讀此大招詞乃有登降堂只之文於是益信陟降¶
<pb:KR1c0029_WYG_013-20a>¶
　庭止之為古語其義審如顔說而無疑也¶
　　　小毖¶
鷦鷯生鵰¶
　桃蟲鷦也今鷦鷯也一名鷦&KR1775;(亡消切/音苗)許慎曰鷦&KR1775;¶
　桃蟲也陸璣曰㣲小於黄雀其雛化而為雕故俗語¶
　云鷦鷯生雕郭璞曰鷦&KR1775;桃雀也俗呼為巧婦鷦鷯¶
　小鳥而生鵰鶚者也愚益謂鷦鷯生鵰之說物之變¶
　化容有此理世有鳥名鵻禮者俗謂之鴉舅(鵻音隹/朱惟切)¶
<pb:KR1c0029_WYG_013-20b>¶
　郭璞註爾雅所謂烏䳎者是也爾雅釋烏謂之鷑鳩¶
　(鷑音/及)此烏䳎巢中或時産鷹葢其生乳衆雛亦或為¶
　鷹然亦理之不可詰者也¶
　　　載芟¶
柞氏¶
　周禮秋官柞氏掌攻草木及林麓夏日至令刋陽木¶
　而火之冬日至令剥陰木而水之若欲其化也(化猶/生也)¶
　則春秋變其水火凡攻木者掌其政令註云柞除木¶
<pb:KR1c0029_WYG_013-21a>¶
　之名除木者必先校剥之柞側百切校古飽切¶
彊予任甿¶
　地官遂人註彊予謂民有餘力復予之田若餘夫然¶
　　予與同一夫受田百畆有弟為餘夫¶
閒民¶
　天官太宰之職以九職任萬民九曰閒民無常職轉¶
　移執事　司農鄭衆曰閒民謂無事業者轉移為人¶
　執事若今時雇力然閒音閑¶
<pb:KR1c0029_WYG_013-21b>¶
函¶
　函户南切良耜篇同函含音同其音咸者音義與户¶
　南切者不同¶
飶¶
　飶蒲節切又蒲必切嚴坦叔音離别之别¶
且¶
　且七也切¶
　　　良耜¶
<pb:KR1c0029_WYG_013-22a>¶
荼蓼¶
　蓼一名薔一名虞蓼見於爾雅釋草毛傳於此云蓼水¶
　草也孫炎云虞蓼澤之所生故為水草¶
刺¶
　毛傳趙刺也鄭箋以田器刺地薅去荼蓼之事刺七¶
　迹切¶
　　　絲衣¶
視壺濯¶
<pb:KR1c0029_WYG_013-22b>¶
　周禮太宰小宗伯皆言眡滌濯鄭康成曰滌濯謂溉¶
　祭器及甑甗之屬眡與視同甗音彦又上聲　孔穎¶
　達曰正祭則小宗伯省牲眡滌濯逆齍省鑊告時于¶
　王告備于王此繹祭輕故使士葢亦宗伯之屬齍音¶
　咨黍稷在器也¶
基¶
　爾雅釋宫門側之堂謂之塾陳少南曰廟門之外有¶
　塾焉所以繹尸也¶
<pb:KR1c0029_WYG_013-23a>¶
告充¶
　鄭氏箋又視牲(句/)從羊之牛反(句/)告充(句/)¶
　　　酌¶
武宿夜¶
　禮記祭統夫祭有三重焉獻之屬莫重於祼聲莫重¶
　於升歌舞莫重於武宿夜孔穎達䟽曰武王至商郊¶
　停止宿夜士卒皆歡樂歌舞以待旦故名焉¶
勺¶
<pb:KR1c0029_WYG_013-23b>¶
　酌即勺也張横渠曰勺是周公制禮樂時有所増添¶
　毛傳朱傳分句　古註本實維爾公(句/)允師(句/)一章¶
　九句今通為一句故一章八句¶
　　　桓¶
軍後㐫年¶
　老子道德經儉武篇以道佐人主者不以兵强天下¶
　其事好還師之所處荆棘生焉大軍之後必有㐫年¶
　　好去聲¶
<pb:KR1c0029_WYG_013-24a>¶
克殷年豐¶
　左傳僖公十九年秋衛人伐邢以報莬圃之役於是¶
　衛大旱卜有事於山川不吉甯莊子曰昔周饑克殷¶
　而年豐今邢方無道諸侯無伯天其或者欲使衛討¶
　邢乎從之師興而雨　伯音霸謂諸侯霸主如字亦¶
　通謂方伯也¶
間¶
　間代也　間代之間去聲音澗與魚麗之間同¶
<pb:KR1c0029_WYG_013-24b>¶
　　　賚¶
於¶
　於繹思之於毛傳如字今音烏¶
　　　般¶
般¶
　般薄寒切蘇氏曰遊般也曹氏曰般旋也取般旋之¶
　義¶
嶞¶
<pb:KR1c0029_WYG_013-25a>¶
　嶞古註吐果切从山不從土¶
河¶
　爾雅九河曰徒駭曰太史曰馬頰曰覆鬴曰胡蘇曰¶
　簡曰潔曰鉤盤曰鬲津凡九蔡仲黙云其一河之經¶
　流先儒不知遂分簡潔為二古今言河者夾漈鄭漁¶
　仲最詳今攷其通志地里略　河水自西域來其大¶
　源有三正源出崐崘山東北陬而東行一源出天竺¶
　葱嶺一源出于闐南山北行與葱嶺河合而東入於¶
<pb:KR1c0029_WYG_013-25b>¶
　崐崘河或云張騫窮河源至葱嶺河爾故西域傳云¶
　河有兩源一出葱嶺一出于闐而没其正源也三河¶
　合而東過蒲昌或云入蒲昌海而復東出於理不然¶
　乃東至積石山下有石門河水冒以西南流是為中¶
　國河積石山屬鄯州禹之所道自此始故其詳得聞¶
　焉遂過西平即鄯州又東南過枹敷罕河州也有洮¶
　水從西來入焉又東過臨洮洮州也有離水從西來¶
　入焉又東過金城允吾縣(允音㳂/吾音衙)湟水從西來入焉¶
<pb:KR1c0029_WYG_013-26a>¶
　金城蘭州也遂轉而北過武威涼州也又北至朔方¶
　故夏州也遂轉而東南又南過上郡白土縣圜水從¶
　西來入焉上郡綏州也又南過隰州大寧縣壺口山¶
　又南過北屈今慈州吉鄉也而為採桑津又南過龍¶
　門有汾水從東來入焉龍門縣今隸河中又南過夏¶
　陽梁山之東又南過汾陰縣西郃陽縣東又南蒲阪¶
　縣雷首山西蒲阪今河東也有涑(音/速)水從東北來入¶
　焉又南過華陰縣潼闗渭水從西來入焉遂轉而東¶
<pb:KR1c0029_WYG_013-26b>¶
　過河北縣今陜州平陸也又東過陜縣底柱山山在¶
　河中心水分流包山而過湍急多覆溺舟船又東崤¶
　水從右入焉是謂崤津亦謂之茅津又東左過絳州¶
　垣曲縣湛水從北來入焉又東而為孟津又東過河¶
　陽縣南洛陽縣北又東過温縣沮水從西北來入焉¶
　又東右過鞏縣洛水從西南來入焉左過成皋縣北¶
　沇(音/兖)水從北來入焉成皋今孟州汜(音/似)水縣東過大¶
　伾山下又東汜水從南來入焉又東過滎陽縣西北¶
<pb:KR1c0029_WYG_013-27a>¶
　而為棘津又東過滎縣鴻溝出焉鴻溝一名官渡水¶
　一名&KR1668;蕩渠今謂之汴河大禹塞滎澤開之以引河¶
　水東南通淮泗&KR1668;蕩渠據桑欽所說即此也而班固¶
　又云&KR1668;蕩渠受濟(上/聲)水至陳入潁未詳其實又東北¶
　過懐州武涉泌水入焉又東過酸棗縣西濮水東出¶
　焉或云漢文帝時河决酸棗東潰金隄發卒塞之其¶
　水遂絶又東北而為延津又東北左過黎陽大伾山¶
　黎陽今通利軍治也(宋通利軍/今河北境)有淇水從西來入焉¶
<pb:KR1c0029_WYG_013-27b>¶
　淇水即降水也又東北過濮陽縣别出為瓠子河漢¶
　武帝時河决瓠子水注鉅野通于淮泗發卒塞之又¶
　東北過東武陽今大名朝城也而為漯(託合/切)河又東¶
　北過大名舘陶縣别出為屯氏河又東北過清河靈¶
　縣别出而為鳴犢河靈縣隋省入博平今𨽻博州鳴¶
　犢河至瀛州蓚(它笛/切)縣與屯氏河通三河今皆絶矣¶
　又北過德州平原又東北過棣州厭次又東北過濵¶
　州渤海又東北過青州千乘又東北過甲下邑别出¶
<pb:KR1c0029_WYG_013-28a>¶
　一枝入濟又東北入於海舊說禹導河至頓丘分為¶
　二渠一曰漯川出武陽至千乘入渤海一曰北瀆出¶
　貝丘至大陸北播為九河同為逆河入于海舊云大¶
　陸在鉅鹿北乃故大陸縣唐改為昭慶開寶中改為¶
　隆平近省為鎮入趙州臨城然禹貢大陸當只是汲¶
　郡吴澤非趙州大陸縣也漢成帝時河隄都尉許商¶
　上言古記九河之名有徒駭胡蘇鬲津今見在成平¶
　東光鬲縣界中自鬲津以北至徒駭其間相去二百¶
<pb:KR1c0029_WYG_013-28b>¶
　里是九河所在徒駭最北鬲津最南徒駭在成平胡¶
　蘇在東光鬲津在鬲縣又知其六河以次推之曰太¶
　史曰馬頰曰覆釡在東光之北成平之南曰簡曰㓗¶
　曰鈎盤在東光之南鬲縣之北今按圖志瀛州有成¶
　平故城又有徒駭河永静軍有光縣(大元東光/縣屬景州)東連¶
　滄州有胡蘇亭葢因河命名而滄州復有鬲津鈎盤¶
　太史河之名鬲縣故城在德州與滄比境鄭氏云九¶
　河齊桓公塞之而北瀆至王莽時亦絶故世謂王莽¶
<pb:KR1c0029_WYG_013-29a>¶
　河在今永静軍然臣樵每疑禹之所導無二河按禹¶
　貢又東過洛汭至於大伾北過降水至於大陸又北¶
　播為九河同為逆河入于海又按武帝元光三年春¶
　河水徙從頓丘東南流入渤海是為朝城之漯河也¶
　然則今河之入海者入渤海爾禹貢所謂入於海者¶
　由碣石之海碣石今在平州北瀆者乃禹所導之河¶
　其後河犇漯川入於渤海故瀆遂絶九河不復通葢¶
　故瀆在北漯川在東河決而東勢則然也恐非齊桓¶
<pb:KR1c0029_WYG_013-29b>¶
　公所塞自河决漯川之後北瀆遂㣲九河皆絶但王¶
　莽河上承北瀆下入逆河為一河微通奈北勢高故¶
　後亦絶但由漯川爾大抵河自西戎入塞經秦隴陜¶
　洛夾山而行故少有决徙之患自河陽以下東至海¶
　千里平田虛壤故多奔决而無定流也　漢書溝洫¶
　志四瀆河為宗　愚按今黄河入海在淮安安東境¶
　内安東宋漣水軍¶
海¶
<pb:KR1c0029_WYG_013-30a>¶
　海晦也納百川之水包九州之廣暗晦難知也東海¶
　曰滄海曰渤海曰渤澥南海曰漲海西海曰青海北¶
　海曰瀚海大抵西海絶逺不可至東南之海水多傾¶
　泄就下所謂地不滿東南者謂皆水也大瀛海環九¶
　州者是九州之外復有九州則近誕而不經矣又今¶
　北方有小水輒謂之海子按史記註塞内得水為河¶
　塞外得水為海其小水海子之稱自古已然因併記¶
　之¶
<pb:KR1c0029_WYG_013-30b>¶
　¶
　¶
　¶
　¶
　¶
　¶
　¶
　詩傅旁通卷十三¶

