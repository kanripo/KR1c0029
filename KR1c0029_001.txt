# -*- mode: mandoku-view; -*-
#+TITLE: 詩傳旁通
#+DATE: 2015-08-24 22:05:22.665891
#+PROPERTY: ID KR1c0029
#+PROPERTY: BASEEDITION WYG    
#+PROPERTY: JUAN 卷一
<pb:KR1c0029_WYG_001-1a>¶
欽定四庫全書¶
　詩傳旁通卷一　　　　　　元　梁益　撰¶
　　國風¶
　　　周南¶
周國名¶
　周祖后稷其母有邰氏女曰姜嫄為帝嚳元妃生后¶
　稷棄而復收故名曰棄兒時㳺戯好種樹麻菽(樹藝/也)¶
　及為成人遂好耕農堯舉以為農師舜封之於邰號¶
<pb:KR1c0029_WYG_001-1b>¶
　曰后稷别姓姬氏后者有爵土之稱稷者田正之官¶
　帝嚳髙辛氏故后稷别其姓為姬氏也至孫古公亶¶
　甫居周原因號曰周周原者岐山下小地名杜元凱¶
　春秋傳云扶風雝東北有周城徐廣史記註云岐山¶
　在扶風美陽西北其南有周原雝在唐為天興縣周¶
　城即周原也昔者黄帝之臣有周昌商之太史有周¶
　任則周之為姓古盖有之非始於后稷稷所封之邰¶
　在永興之武功稷子不窋(竹律/切)自竄於戎狄之間謂¶
<pb:KR1c0029_WYG_001-2a>¶
　之尉季慶州安化有尉季城亦謂之不窋城公劉居¶
　邠邠本山谷之名字與豳同在扶風之栒邑(栒音/荀)古¶
　公避狄遷岐之陽岐陽即美陽今鳯翔府岐山縣桓¶
　譚琴操文王初為岐侯然則后稷自唐虞時受封歴¶
　夏商千有餘年至其十三世孫古公亶甫始有周號¶
　文王為國號武王克商遂以為天下之號也又有宗¶
　周成周東西周之名文王都豐武王都鎬自武王以¶
　鎬為京而謂豐為宗周周公相成王作東都于洛邑¶
<pb:KR1c0029_WYG_001-2b>¶
　謂之王城其後周室下衰平王東遷遂居其地謂之¶
　東周而謂豐鎬為西周方成王時周公既營洛邑又¶
　作下都徙殷之頑民居之謂之成周今河南洛城故¶
　城是也至戰國時周愈下衰分為東周君西周君秦¶
　遷東周君於&KR1222;狐之聚(憚音/憚)遷西周君於陽人之聚¶
　而周亡矣　憚狐地名在洛陽南百五十里陽人聚¶
　在汝州之西周平王之子秀封于汝川秦滅之為汝¶
　南郡漢光武封姬常為周承休公居麻城其地在汝¶
<pb:KR1c0029_WYG_001-3a>¶
　州梁縣今汝東有承休故城¶
后稷十三世孫古公亶甫¶
　史記自后稷至亶甫父死子繼凡十三世而世本所¶
　紀與史記不同¶
　　史記¶
　　　后稷　　不窋　　鞠(一作/鞠陶)　公劉¶
　　　慶節　　皇僕　　差弗　　毁隃¶
　　　公非　　髙圉　　亞圉　　公叔祖類¶
<pb:KR1c0029_WYG_001-3b>¶
　　　古公亶甫¶
　　世本¶
　　　后稷　　不窋　　鞠　　　公劉¶
　　　慶節　　皇僕　　差弗　　偽榆¶
　　　公非　　辟方　　髙圉　　侯牟¶
　　　亞圉　　雲都　　太公組紺¶
　　　諸盩　　亶父¶
　胡氏(宏/)皇王大紀曰殷王小乙甲寅二十六祀豳亶¶
<pb:KR1c0029_WYG_001-4a>¶
　父遷于岐改號曰周(字仁仲號五/峯建寧人)　羅氏(泌/)路史曰¶
　不窋生鞠是為鞠陶傳云有手曰鞠鞠陶生公劉公¶
　劉能脩后稷之業民保歸之周道繇興公劉生慶節¶
　始國於邠慶節生皇僕皇僕生弗差(作差弗者非弗/差猶曰難當大)¶
　(柰/也)弗差生偽榆一作毁隃偽榆生公非公非生辟方¶
　辟方生髙圉髙圉能帥稷者是生侯牟侯牟生亞圉¶
　亞圉卒弟雲都繼雲都生公叔組紺是為祖類祖類¶
　生諸盩是為太公太公生亶甫是為古公太王太王¶
<pb:KR1c0029_WYG_001-4b>¶
　生㤗伯仲雍季歴三人凡一十七世　按世本云公¶
　非辟方髙圉侯牟亞圉雲都組紺諸盩亶甫而已班¶
　氏表云辟方公非子髙圉辟方子而夷竢亞圉皆髙¶
　圉子雲都乃亞圉之弟杜預釋例云髙圉不窋九世¶
　孫史記索隠亦以辟方侯牟為二人斯得之矣獨史¶
　記無辟方侯牟雲都諸盩至皇甫謐遂以為公非髙¶
　圉亞圉祖紺之子葢牽於單穆公十四世之説而合¶
　二人為一爾(字長源廬陵/人路者大也)　國語單穆公言后稷勤¶
<pb:KR1c0029_WYG_001-5a>¶
　周十五世而興焉(國語者左丘明作/亦謂之春秋外傳)　金氏(履祥/)通¶
　鑑前編曰按遷岐之事據西漢書婁敬傳則古公遷¶
　岐下距伐商百有餘年當在廪辛之世據東漢書西¶
　羌傳序則古公遷岐又當武乙之時皆年數促數(音/朔)¶
　該事不伸婁敬一時之言計不察察東漢書據竹書¶
　竹書載太丁良久與經世歴不同皆不可攷惟大紀¶
　係之小乙之年葢以甲紀也下逮克商凡二百年按¶
　詩稱爰及姜女聿來胥宇則其時古公太姜之年尚¶
<pb:KR1c0029_WYG_001-5b>¶
　少未有泰伯王季也至稱其治岐之後帝省其山斯¶
　㧞(蒲具/切)斯兌然後作邦作對則始生泰伯王季爾古¶
　公年壽甚髙故號古公而王季文王皆且百年尚論¶
　其世則大紀之年近是(字吉父號仁/山金華人)　竹書(亦云汲/冡書晉)¶
　(太康二年汲郡人發魏/襄王冡所得竹簡漆書)¶
古公王季文王¶
　古公者豳公之號也亶甫字或殷名殷人尚質史記¶
　周本紀古公有長子曰泰伯次曰虞仲太姜生少子¶
<pb:KR1c0029_WYG_001-6a>¶
　季歴季歴娶太任皆賢婦人生子昌有聖瑞古公曰¶
　我世當有興者其在昌乎泰伯虞仲知古公欲立季¶
　歴以傳昌二人乃亡如荆蠻文身斷髪以讓季歴古¶
　公卒季歴立是為公季公季脩古公遺道篤於行義¶
　(行胡/孟切)諸侯順之公季卒子昌立是為西伯¶
三分天下有其二¶
　時天下九州兾兗青徐揚荆豫梁雍今歸文王者六¶
　州荆梁雍豫徐揚也惟青兗兾尚屬紂耳此文王為¶
<pb:KR1c0029_WYG_001-6b>¶
　西伯時也文王所以為西伯者以國君而賜弓矢得¶
　専征伐者也漢孔安國言虞芮質成之年為文王受¶
　命改元之年非也文王在日未嘗稱王詩中有周王¶
　于邁六師及之等語天子六軍侯國三軍所謂六師¶
　葢追述之詞¶
武王克商有天下¶
　一戎衣天下大定乃反商政政由舊(反紂之政/由商之舊)　禮¶
　記大傳牧之野武王之大事也既事而退柴於上帝¶
<pb:KR1c0029_WYG_001-7a>¶
　祈於社設奠於牧室遂率天下諸侯執豆籩逡(音/峻)奔¶
　走追王(去/聲)太王亶父文王昌不以卑臨尊也　註不¶
　以諸侯之號臨天子¶
文王徙豐¶
　本紀文王伐崇侯虎而作豐邑　張守節史記正義¶
　曰崇夏禹之父名鯀者所封虞夏商周皆有崇國(鯀/音)¶
　(袞/)徐廣史記註曰豐在京兆鄠縣東有靈臺(鄠音/户)¶
武王遷鎬¶
<pb:KR1c0029_WYG_001-7b>¶
　三輔黄圖曰漢京兆長安南數十里上林昆明池有¶
　鎬池其地即周之故都元和郡國志鎬在長安有武¶
　王宫漢穿昆明池鎬之遺址淪焉今永興昆明北之¶
　鎬陂即京周也世本六韜皆以鎬為鄗史記亦作鄗¶
　池君¶
房中之樂¶
　儀禮燕禮篇有房中之樂漢書禮樂志房中祠樂髙¶
　祖姬唐山夫人所作也(唐山/姓)周有房中樂至秦名曰¶
<pb:KR1c0029_WYG_001-8a>¶
　壽人凡樂樂其所生禮不忘其本髙祖樂楚聲故房¶
　中樂楚聲也孝恵二年使樂府令夏侯寛備其簫箎¶
　更名曰安世樂(樂其樂楚二樂字並音/洛餘並音岳更音庚)孔頴逹詩正¶
　義路寝之常樂天子以周南諸侯以召南是天子諸¶
　侯皆有房中之樂也¶
　　　闗雎¶
興也¶
　賦比興者作詩之體風雅頌者作詩之名詩有六義¶
<pb:KR1c0029_WYG_001-8b>¶
　三經而三緯之風雅頌為經賦比興為緯三緯之中¶
　又復錯綜焉如興而比賦而興之類六義之㫖粲然¶
　明矣¶
雎鳩一名王雎¶
　雎鳩王雎爾雅文李廵註曰王雎一名雎鳩郭璞註¶
　曰雕類今江東呼之為鶚好在江渚山邉食魚毛詩¶
　傳曰鳥摯而有别陸璣䟽曰雎鳩大小如鴟深目目¶
　上骨露幽州人謂之鷲而揚雄許慎皆曰白鷢(其月/切)¶
<pb:KR1c0029_WYG_001-9a>¶
　似鷹尾上白按郭註所引毛傳之鷙今詩傳作鷙字¶
　書鷙摯通而摯又與至通鄭康成箋云摯之言至也¶
　謂王雎之鳥雌雄情意至然而有别然則摯者情意¶
　深至之謂非鷙擊鷙也鄭夾漈通志畧曰雎鳩爾雅¶
　以為王雎鳬類多在水邉尾有一㸃白故揚雄云白¶
　鷢舊説鵰類誤矣夾漈嘗曰凡鴈鶩之類其喙&KR0310;者¶
　則其聲闗闗雞雉之類其喙鋭者則其聲鷕鷕(音/杳)此¶
　天&KR0284;也雎鳩之喙似鳬雁故其聲闗闗然且鷙鳥之¶
<pb:KR1c0029_WYG_001-9b>¶
　喙皆鈎曲銛鋭而雎鳩則不然益見鷙而有别之鷙¶
　非鷙擊之鷙乃與摯通之摯也鳬鷖皆捕魚以食豈¶
　亦為鷙鳥乎張守節謂王雎為金口鴞姑備其説揚¶
　子雲羽獵賦王雎闗闗鳴鴈嚶嚶張平子思𤣥賦鳴¶
　鶴交頸雎鳩相和歸田賦王雎鼓翼倉庚哀鳴夫以¶
　王雎倉庚並言决非鵰鶚或謂王雎即今杜鵑云¶
毛傳¶
　漢世言詩者四家齊轅生為齊詩(轅固/生)魯申公為魯¶
<pb:KR1c0029_WYG_001-10a>¶
　詩燕韓嬰為韓詩毛公為毛詩齊魯韓三家詩並立¶
　學官毛詩至平帝時始得立齊詩亡於魏代魯詩亡¶
　於西晉韓詩僅存外傳惟毛氏傳獨行以至於今初¶
　學記曰荀卿授魯國毛亨作訓詁傳以授趙國毛萇¶
　時人謂亨為大毛公謂萇為小毛公大毛公之名惟¶
　見於此萇字或作長此毛傳者謂毛萇之詩傳也¶
　訓詁漢書詁作故顔師古曰故者通其指義也流俗¶
　改故為詁非也¶
<pb:KR1c0029_WYG_001-10b>¶
乘居匹處¶
　劉向列女傳周宣王姜后曰雎鳩之鳥猶未嘗見其¶
　乘居而匹遊　乘四也匹兩也匹之為兩如解鴛鴦¶
　詩者曰鴛鴦匹鳥也盖此禽之性止則相偶飛則雙¶
　翔故謂之匹鳥匹者兩也(乘去/聲)¶
摯至通¶
　書西伯戡黎大命不摯注摯至也漢班嗣報桓譚書¶
　伏周孔之軌躅馳顔閔之極摯¶
<pb:KR1c0029_WYG_001-11a>¶
漢康衡¶
　西漢書匡衡字稚圭東海承人也(承音/證)父世農夫至¶
　衡好學家貧傭作以供資用尤精力過絶諸儒為之¶
　語曰無説詩匡鼎來匡説詩解人頥元帝建昭三年¶
　為丞相封樂安侯帝崩成帝即位衡上䟽戒妃匹勸¶
　經學威儀之則曰臣聞之師曰妃匹之際生民之始¶
　萬福之原婚姻之禮正然後品物遂而天命全孔子¶
　論詩以關雎為始言太上者民之父母后夫人之行¶
<pb:KR1c0029_WYG_001-11b>¶
　不侔乎天地則無以奉神靈之綂而理萬物之宜故¶
　詩曰窈窕淑女君子好仇言能致其貞淑不貳其操¶
　情欲之感無介乎容儀宴私之意不形乎動静夫然¶
　後可以配至尊而為宗廟主此綱紀之首王教之端¶
　自上世以來三代興廢未有不由此者也　淮南王¶
　傳欲以親戚之意望於太上如淳曰太上天子也¶
　宋諱匡字故曰康¶
妃匹¶
<pb:KR1c0029_WYG_001-12a>¶
　史記外戚世家序甚哉妃匹之愛司馬貞曰妃音配¶
　又如字愚按妃匹之妃宜去聲¶
　　　葛覃¶
女師¶
　毛氏傳古者女師教以婦徳婦言婦容婦功孔頴逹¶
　䟽婦人五十無子出而不復嫁能以婦道教人者為¶
　姆¶
煩撋¶
<pb:KR1c0029_WYG_001-12b>¶
　鄭康成詩箋煩撋之用功深字畧云煩撋猶捼莏也¶
　禮記曲禮共飯不澤手鄭康成註澤謂捼莏也撋而¶
　専切捼奴禾切莏素禾切¶
私衣¶
　私謂平居燕私之服衣謂行禮之服如褘衣褖衣之¶
　屬(褘音揮/褖音彖)¶
歸寧¶
　左傳荘公二十七年冬杞伯姬來歸寧也凡諸侯之¶
<pb:KR1c0029_WYG_001-13a>¶
　女歸寧曰來出曰來歸夫人歸寧曰如某出曰歸于¶
　某　歸寧者歸而寧問父母安否¶
　　　卷耳¶
爾雅¶
　史記五宗三王世家曰太中大夫公户滿意稱引古¶
　今通義國家大禮文章爾雅(公户姓/滿意名)司馬貞索隠曰¶
　爾近也雅正也其書於正字義訓為近故云爾雅相¶
　承云周公作以教成王又云子夏所作以解詩書¶
<pb:KR1c0029_WYG_001-13b>¶
　郭景純註爾雅序曰爾雅者興于中古隆于漢氏¶
羑里¶
　史記本紀紂囚西伯於羑里張守節曰羑一作牖羑¶
　里城在相州蕩隂縣北九里相州今彰徳府(羑里音/酉相音)¶
　(去/聲)¶
　　　樛木¶
小君内子¶
　朱子語録鄭可學問樂只君子作后妃亦無害否先¶
<pb:KR1c0029_WYG_001-14a>¶
　生曰以文義推之不得不作后妃若作文王恐太隔¶
　越了　益按國君夫人謂之小君卿大夫以下之妻¶
　均謂之内子¶
　　　螽斯¶
以股相切作聲¶
　謂以股相磨切而作聲如七月斯螽動股始躍而以¶
　股鳴莎雞振羽能飛而以翅鳴之類也考工記以翼¶
　鳴者以股鳴者謂之小蟲之屬¶
<pb:KR1c0029_WYG_001-14b>¶
　　　桃夭¶
嫁曰歸¶
　婦人内夫家而外父母家故謂嫁為歸¶
仲春令¶
　周禮地官媒氏掌萬民之判中春之月令㑹男女鄭¶
　氏註中春隂陽交以成婚禮順天時也¶
　　　兎罝¶
椓杙聲¶
<pb:KR1c0029_WYG_001-15a>¶
　杙音弋橜也橜音掘椓杙聲椓伐杙橜之聲也¶
逵九逹之道¶
　爾雅釋宫曰一逹謂之道路(長/道)二逹謂之岐旁(岐道/交出)¶
　三逹謂之劇旁(數道/交錯)四逹謂之衢(交道/四出)五逹謂之康¶
　六逹謂之荘(史記所謂/康荘之衢)七逹謂之劇驂(三道交復有/一岐出者)¶
　八逹謂之崇期(四道/交出)九逹謂之逵(四道交出/復有旁通)¶
聖人之耦¶
　西漢書董仲舒傳班固賛曰劉向稱董仲舒有王佐¶
<pb:KR1c0029_WYG_001-15b>¶
　之才雖伊吕亡以加(亡無/同)管晏之屬伯者之佐殆不¶
　及也(伯覇/同)至向子歆以為伊吕聖人之耦(對/也)王者不¶
　得則不興故顔淵死孔子曰噫天䘮予唯此一人為¶
　能當之自宰我子貢子游子夏不與焉(與預/通)仲舒遭¶
　承秦滅學之後六經離析下帷發憤潜心大業令後¶
　學者有所統一為群儒首然考其師友淵源所漸(音/尖)¶
　猶未及虖游夏而曰管晏弗及伊吕不加過矣至向¶
　曽孫龔篤論君子也以歆之言為然　漢宗室劉向¶
<pb:KR1c0029_WYG_001-16a>¶
　字子政向子歆字子駿曽孫名龔¶
　　　芣苢¶
扱¶
　扱與揷音義並同扱收也¶
　　　漢廣¶
漢¶
　漢水出興元府西縣嶓冡山為漾水東流為沔水又¶
　東至南鄭為漢水有褒水從武功來入焉南鄭興元¶
<pb:KR1c0029_WYG_001-16b>¶
　治而興元故漢中也又東與文州文水㑹又東過西¶
　城旬水入焉又東過鄖(音/云)鄉縣南又屈而東南過武¶
　當縣又東過順陽縣有淯水自虢州盧氏縣北來入¶
　焉又東過中廬有淮水自房陵淮山東流入焉又東¶
　過襄陽南漳縣荆山而為滄浪之水又東過宜城有¶
　鄢水入焉(鄢音嫣/又音偃)又東過於鄀(音/若)敖水入焉又東南¶
　臼水入焉又東過雲杜而為夏水有溳水入焉(溳音/云)¶
　雲杜舊屬江夏後并入安州安陸又東至大别山下¶
<pb:KR1c0029_WYG_001-17a>¶
　漢陽鄂州二城相對之間南與江水合流而為大江¶
江¶
　江水出岷山一名瀆山一名汶阜山今屬茂州汶山¶
　縣發源不一源亦甚㣲所謂江源可以濫觴濫之言¶
　汎也東南百餘里至天彭山亦謂之天谷亦謂之天¶
　彭門兩山相對水逕其間其山屬彭州又東南過城¶
　都郫縣又東南過江陽有湔水從西北來入焉江陽¶
　屬眉州又南過嘉州犍為縣又南過戎州&KR0526;道縣北¶
<pb:KR1c0029_WYG_001-17b>¶
　若水淹水從西來入焉(僰蒲墨切音/蔔字本作僰)又東南至渝州¶
　江津縣有羌水涪水巴水白水潜水渝水合流入焉¶
　又東過涪州忠州萬州又東過雲安軍雲安今夔府¶
　又東過魚復魚復今夔州奉節逕永安宫及諸葛孔¶
　明八陣圖壘南又東南過赤岬城(岬/甲)又東過巫峡巫¶
　溪水入焉又東過秭歸又東過夷陵又東過宜都又¶
　東過禹斷江又東過枝江有沮水入焉又東過石首¶
　又東過華容有涌水入焉又東至巴陵合于洞庭之¶
<pb:KR1c0029_WYG_001-18a>¶
　陂其陂有澧水西來沅水西南來湘水南來入焉東¶
　至武昌漢陽大别山與漢水合而為大江東過潯陽¶
　有彭蠡陂從南來入焉彭蠡即今鄱陽湖合江西江¶
　東諸水跨豫章南康饒州之境又東右過江寧有丹¶
　陽水從南來入焉又東左過江都邗溝出焉又東過¶
　江隂許浦入海入海處在通州海門縣(秭音姊沮音/趄澧音禮鄱)¶
　(音婆邗/音寒)¶
大堤之曲¶
<pb:KR1c0029_WYG_001-18b>¶
　夾漈鄭氏(樵/)通志畧曰樂府清商曲襄陽樂(音/洛)大堤¶
　曲者宋隨王誕始為襄陽郡元嘉末仍為雍州夜聞¶
　諸女郎歌謡因為之辭古辭云朝發襄陽城暮至大¶
　堤宿大堤諸女兒花艶驚郎目後世如李太白大堤¶
　曲等作皆古樂府題¶
　　　汝墳¶
汝¶
　汝水出汝州魯山縣大盂山其地與𢎞農郡盧氏縣¶
<pb:KR1c0029_WYG_001-19a>¶
　接界故許慎誤謂出盧氏也其水東南過故定陵縣¶
　滍(直里/切)水及昆水入焉定陵今許州舞陽又東南過¶
　上蔡至褒信縣汝口南入于淮滍水出汝州魯陽縣¶
　堯山東過定陵縣西不羮亭東入汝魯陽魯山皆縣¶
　名汝水周南之水也¶
魚勞尾赤¶
　飬生經魚勞則尾赤人勞則髪白¶
　　　麟之趾¶
<pb:KR1c0029_WYG_001-19b>¶
祖廟未毁¶
　春秋文公二年公羊傳何休註毁廟謂親過髙祖毁¶
　其廟藏其主于太祖廟中¶
　　　召南¶
召地名¶
　召公名奭與周同姓武王封之于燕諡曰康公字書¶
　召與邵同奭之音釋¶
采邑¶
<pb:KR1c0029_WYG_001-20a>¶
　西漢書刑法志采官也因官食地故曰采地采邑即¶
　采地也采一音去聲¶
召亭¶
　王氏(應麟/)困學記聞曰朱子詩傳舊説扶風雍縣南¶
　有召亭今雍縣析為岐山天興二縣未知召亭的在¶
　何縣愚按史記正義引括地志召亭在岐山縣西南¶
　(字伯厚號厚齋/浚儀人居四明)括地志唐太宗之子魏王㤗所撰集¶
　張守節史記正義引用之¶
<pb:KR1c0029_WYG_001-20b>¶
　　　鵲巢¶
衆媵姪娣¶
　公羊傳荘公十九年公子結媵陳人之婦于鄄(媵音/孕鄄)¶
　(音/絹)媵者何諸侯娶一國則二國往媵之以姪娣從(才/用)¶
　(切/)姪者何兄之子也娣者何弟也諸侯一娶九女諸¶
　侯不再娶何休註諸侯一娶九女所以廣嗣續也左¶
　氏成公八年傳凡諸侯嫁女同姓媵之異姓則否¶
　媵者從嫁之稱男為媵臣女為媵妾¶
<pb:KR1c0029_WYG_001-21a>¶
　　　采蘩¶
親蠶¶
　西陵氏名儽祖黄帝元妃也羅氏路史曰黄帝命西¶
　陵氏勸蠶稼月大火而浴種夫人副褘而躬桑乃獻¶
　繭絲遂稱織絍之功因之廣織以給郊廟之服皇圖¶
　要覧曰伏羲化蠶西陵氏始飬蠶故淮南王蠶經云¶
　西陵氏勸蠶稼親蠶始此儽或作□亦作纍並祖為¶
　切　榖梁傳王后親蠶以供祭服國非無良農工女¶
<pb:KR1c0029_WYG_001-21b>¶
　也以為人之所盡事其祖禰不若以己所自親者也¶
公桑¶
　記祭義古者天子諸侯必有公桑蠶室近川而為之¶
　築宫仞有三尺棘墻而外閉之¶
陶陶遂遂¶
　祭義孝子将祭祀必有齊(側皆/切)荘之心以慮事及祭¶
　之後陶陶遂遂如将復入然註陶陶遂遂相隨行之¶
　貌陶音遥又如字¶
<pb:KR1c0029_WYG_001-22a>¶
　　　草蟲¶
迷陽(竒香/)¶
　莊子人間世篇孔子適楚楚狂接輿曰迷陽迷陽無¶
　傷吾行吾行郤曲無傷吾足王伯厚曰荘子楚狂之¶
　歌所謂迷陽人皆不曉胡明仲云荆楚有草叢生脩¶
　條四時發頴春夏之交花亦繁麗條之腴者大如巨¶
　擘剥而食之其味甘美野人呼為迷陽其膚多刺故¶
　曰無傷吾行無傷吾足(巨擘手大/拇指也)¶
<pb:KR1c0029_WYG_001-22b>¶
　竒音　與竒偶之竒同¶
　　　采蘋¶
室西南隅¶
　爾雅釋宫曰西南隅謂之奥西北隅謂之屋漏東北¶
　隅謂之□(音/頥)東南隅謂之窔(音杳又/一呌切)¶
錡¶
　有足曰錡三足釡也¶
薦豆¶
<pb:KR1c0029_WYG_001-23a>¶
　記祭統夫人薦豆明堂位夫人薦豆籩¶
　　　甘棠¶
思人愛樹¶
　孔子家語好生篇孔子曰吾於甘棠見宗廟之敬也¶
　甚矣思其人必愛其樹尊其人必敬其位道也¶
勿拜¶
　唐語林施士丐善毛鄭詩劉禹錫同韓退之栁子厚¶
　詣士丐聼説詩曰甘棠勿拜如人身之拜小低屈也¶
<pb:KR1c0029_WYG_001-23b>¶
　勿拜則不止勿剪言召伯漸逺人思不可及¶
　　　行露¶
牡齒¶
　楊龜山曰牙牡齒䑕無牡齒楊氏本於説文之説牡¶
　齒如俗所謂撩牙¶
　　　羔羊¶
緎總¶
　山隂陸農師曰蠶之所吐為忽十忽為絲五絲為䌰¶
<pb:KR1c0029_WYG_001-24a>¶
　(聶/)十絲為升二十絲為緎四十絲為紀八十絲為總¶
　詩曰素絲五緎又曰五總其絲之數如此¶
　　　殷其靁¶
此人此所¶
　何斯之斯此人也違斯之斯此所也猶語斯焉取斯¶
　章集註上斯斯此人下斯斯此徳¶
　　　摽有梅¶
塈¶
<pb:KR1c0029_WYG_001-24b>¶
　頃筐塈之之塈塈者取也音許噐切大雅假樂泂酌¶
　民之攸塈之塈塈者息也音許既切禮韻許既切者¶
　在未韻音餼注云取也許噐切者在至韻音洎韻作¶
　巨至切其曰許噐切者陸徳明音也朱子之音與禮¶
　韻不同¶
　　　小星¶
齊遫¶
　記玉藻君子之容舒遲見所尊者齊遫齊音咨謙慤¶
<pb:KR1c0029_WYG_001-25a>¶
　貌遫音速猶蹙蹙也¶
參&KR0295;¶
　參白虎宿三星&KR0295;六星參&KR0295;二星皆西方宿¶
　　　江有汜¶
待年¶
　公羊隱公七年春王三月叔姬歸于紀何休註叔姬¶
　者伯姬之媵也至是乃歸者待年父母之國也婦人¶
　八嵗偹數十五從嫡二十承事君子¶
<pb:KR1c0029_WYG_001-25b>¶
以¶
　左傳凡師能左右之曰以¶
　　　何彼穠矣¶
穠¶
　古註本皆作禯音戎而中切音濃則尼容切¶
平王齊侯¶
　周平王子桓王桓王子荘王荘王女下嫁于齊春秋¶
　魯荘公元年夏書單伯逆王姬秋書築王姫之館于¶
<pb:KR1c0029_WYG_001-26a>¶
　外冬書王姫歸于齊時周荘王四年也諸兒齊襄公¶
　名¶
　　　騶虞¶
中必叠雙¶
　班孟堅西都賦鳥驚觸絲獸駭值鋒機不虚掎弦不¶
　再控矢不單殺中必叠雙　掎舉綺切控音空中音¶
　衆¶
其民皥皥¶
<pb:KR1c0029_WYG_001-26b>¶
　皥皥廣大自得之貌¶
儀禮(二南/)¶
　鄉飲酒鄉射皆合樂燕禮遂歌鄉樂周南關雎葛覃¶
　卷耳召南鵲巢采蘩采蘋¶
　¶
　¶
　¶
　詩傳旁通卷一¶
